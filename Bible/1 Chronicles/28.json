{
  "book_name": "1 Chronicles",
  "chapter": 28,
  "verses": [
    {
      "book_name": "1 Chronicles",
      "chapter": 28,
      "verse": 1,
      "text": "ויקהל דויד אתכלשרי ישראל שרי השבטים ושרי המחלקות המשרתים אתהמלך ושרי האלפים ושרי המאות ושרי כלרכושומקנה למלך ולבניו עםהסריסים והגבורים ולכלגבור חיל אלירושלם",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 2,
      "text": "ויקם דויד המלך עלרגליו ויאמר שמעוני אחי ועמי אני עםלבבי לבנות בית מנוחה לארון בריתיהוה ולהדם רגלי אלהינו והכינותי לבנות",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 3,
      "text": "והאלהים אמר לי לאתבנה בית לשמי כי איש מלחמות אתה ודמים שפכת",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 4,
      "text": "ויבחר יהוה אלהי ישראל בי מכל ביתאבי להיות למלך עלישראל לעולם כי ביהודה בחר לנגיד ובבית יהודה בית אבי ובבני אבי בי רצה להמליך עלכלישראל",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 5,
      "text": "ומכלבני כי רבים בנים נתן לי יהוה ויבחר בשלמה בני לשבת עלכסא מלכות יהוה עלישראל",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 6,
      "text": "ויאמר לי שלמה בנך הואיבנה ביתי וחצרותי כיבחרתי בו לי לבן ואני אהיהלו לאב",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 7,
      "text": "והכינותי אתמלכותו עדלעולם אםיחזק לעשות מצותי ומשפטי כיום הזה",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 8,
      "text": "ועתה לעיני כלישראל קהליהוה ובאזני אלהינו שמרו ודרשו כלמצות יהוה אלהיכם למען תירשו אתהארץ הטובה והנחלתם לבניכם אחריכם עדעולם פ",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 9,
      "text": "ואתה שלמהבני דע אתאלהי אביך ועבדהו בלב שלם ובנפש חפצה כי כללבבות דורש יהוה וכליצר מחשבות מבין אםתדרשנו ימצא לך ואםתעזבנו יזניחך לעד",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 10,
      "text": "ראה עתה כייהוה בחר בך לבנותבית למקדש חזק ועשה פ",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 11,
      "text": "ויתן דויד לשלמה בנו אתתבנית האולם ואתבתיו וגנזכיו ועליתיו וחדריו הפנימים ובית הכפרת",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 12,
      "text": "ותבנית כל אשר היה ברוח עמו לחצרות ביתיהוה ולכלהלשכות סביב לאצרות בית האלהים ולאצרות הקדשים",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 13,
      "text": "ולמחלקות הכהנים והלוים ולכלמלאכת עבודת ביתיהוה ולכלכלי עבודת ביתיהוה",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 14,
      "text": "לזהב במשקל לזהב לכלכלי עבודה ועבודה לכל כלי הכסף במשקל לכלכלי עבודה ועבודה",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 15,
      "text": "ומשקל למנרות הזהב ונרתיהם זהב במשקלמנורה ומנורה ונרתיה ולמנרות הכסף במשקל למנורה ונרתיה כעבודת מנורה ומנורה",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 16,
      "text": "ואתהזהב משקל לשלחנות המערכת לשלחן ושלחן וכסף לשלחנות הכסף",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 17,
      "text": "והמזלגות והמזרקות והקשות זהב טהור ולכפורי הזהב במשקל לכפור וכפור ולכפורי הכסף במשקל לכפור וכפור",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 18,
      "text": "ולמזבח הקטרת זהב מזקק במשקל ולתבנית המרכבה הכרבים זהב לפרשים וסככים עלארון בריתיהוה",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 19,
      "text": "הכל בכתב מיד יהוה עלי השכיל כל מלאכות התבנית פ",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 20,
      "text": "ויאמר דויד לשלמה בנו חזק ואמץ ועשה אלתירא ואלתחת כי יהוה אלהים אלהי עמך לא ירפך ולא יעזבך עדלכלות כלמלאכת עבודת ביתיהוה",
      "header": "",
      "footer": ""
    },
    {
      "book_name": "1 Chronicles",
      "chapter": 28,
      "verse": 21,
      "text": "והנה מחלקות הכהנים והלוים לכלעבודת בית האלהים ועמך בכלמלאכה לכלנדיב בחכמה לכלעבודה והשרים וכלהעם לכלדבריך פ",
      "header": "",
      "footer": ""
    }
  ]
}