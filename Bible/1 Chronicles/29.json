{
  "book_name": "1 Chronicles",
  "chapter": 29,
  "verses": [
    {
      "book_name": "1 Chronicles",
      "chapter": 29,
      "verse": 1,
      "text": "ויאמר דויד המלך לכלהקהל שלמה בני אחד בחרבו אלהים נער ורך והמלאכה גדולה כי לא לאדם הבירה כי ליהוה אלהים",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 2,
      "text": "וככלכחי הכינותי לביתאלהי הזהב לזהב והכסף לכסף והנחשת לנחשת הברזל לברזל והעצים לעצים אבנישהם ומלואים אבניפוך ורקמה וכל אבן יקרה ואבנישיש לרב",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 3,
      "text": "ועוד ברצותי בבית אלהי ישלי סגלה זהב וכסף נתתי לביתאלהי למעלה מכלהכינותי לבית הקדש",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 4,
      "text": "שלשת אלפים ככרי זהב מזהב אופיר ושבעת אלפים ככרכסף מזקק לטוח קירות הבתים",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 5,
      "text": "לזהב לזהב ולכסף לכסף ולכלמלאכה ביד חרשים ומי מתנדב למלאות ידו היום ליהוה",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 6,
      "text": "ויתנדבו שרי האבות ושרי שבטי ישראל ושרי האלפים והמאות ולשרי מלאכת המלך",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 7,
      "text": "ויתנו לעבודת ביתהאלהים זהב ככרים חמשתאלפים ואדרכנים רבו וכסף ככרים עשרת אלפים ונחשת רבו ושמונת אלפים ככרים וברזל מאהאלף ככרים",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 8,
      "text": "והנמצא אתו אבנים נתנו לאוצר ביתיהוה על ידיחיאל הגרשני",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 9,
      "text": "וישמחו העם עלהתנדבם כי בלב שלם התנדבו ליהוה וגם דויד המלך שמח שמחה גדולה פ",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 10,
      "text": "ויברך דויד אתיהוה לעיני כלהקהל ויאמר דויד ברוך אתה יהוה אלהי ישראל אבינו מעולם ועדעולם",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 11,
      "text": "לך יהוה הגדלה והגבורה והתפארת והנצח וההוד כיכל בשמים ובארץ לך יהוה הממלכה והמתנשא לכל לראש",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 12,
      "text": "והעשר והכבוד מלפניך ואתה מושל בכל ובידך כח וגבורה ובידך לגדל ולחזק לכל",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 13,
      "text": "ועתה אלהינו מודים אנחנו לך ומהללים לשם תפארתך",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 14,
      "text": "וכי מי אני ומי עמי כינעצר כח להתנדב כזאת כיממך הכל ומידך נתנו לך",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 15,
      "text": "כיגרים אנחנו לפניך ותושבים ככלאבתינו כצל ימינו עלהארץ ואין מקוה",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 16,
      "text": "יהוה אלהינו כל ההמון הזה אשר הכיננו לבנותלך בית לשם קדשך מידך היא ולך הכל",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 17,
      "text": "וידעתי אלהי כי אתה בחן לבב ומישרים תרצה אני בישר לבבי התנדבתי כלאלה ועתה עמך הנמצאופה ראיתי בשמחה להתנדבלך",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 18,
      "text": "יהוה אלהי אברהם יצחק וישראל אבתינו שמרהזאת לעולם ליצר מחשבות לבב עמך והכן לבבם אליך",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 19,
      "text": "ולשלמה בני תן לבב שלם לשמור מצותיך עדותיך וחקיך ולעשות הכל ולבנות הבירה אשרהכינותי פ",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 20,
      "text": "ויאמר דויד לכלהקהל ברכונא אתיהוה אלהיכם ויברכו כלהקהל ליהוה אלהי אבתיהם ויקדו וישתחוו ליהוה ולמלך",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 21,
      "text": "ויזבחו ליהוה זבחים ויעלו עלות ליהוה למחרת היום ההוא פרים אלף אילים אלף כבשים אלף ונסכיהם וזבחים לרב לכלישראל",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 22,
      "text": "ויאכלו וישתו לפני יהוה ביום ההוא בשמחה גדולה וימליכו שנית לשלמה בןדויד וימשחו ליהוה לנגיד ולצדוק לכהן",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 23,
      "text": "וישב שלמה עלכסא יהוה למלך תחתדויד אביו ויצלח וישמעו אליו כלישראל",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 24,
      "text": "וכלהשרים והגברים וגם כלבני המלך דויד נתנו יד תחת שלמה המלך",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 25,
      "text": "ויגדל יהוה אתשלמה למעלה לעיני כלישראל ויתן עליו הוד מלכות אשר לאהיה עלכלמלך לפניו עלישראל פ",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 26,
      "text": "ודויד בןישי מלך עלכלישראל",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 27,
      "text": "והימים אשר מלך עלישראל ארבעים שנה בחברון מלך שבע שנים ובירושלם מלך שלשים ושלוש",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 28,
      "text": "וימת בשיבה טובה שבע ימים עשר וכבוד וימלך שלמה בנו תחתיו",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 29,
      "text": "ודברי דויד המלך הראשנים והאחרנים הנם כתובים עלדברי שמואל הראה ועלדברי נתן הנביא ועלדברי גד החזה",
      "header": "",
      "footer": ""
    },
    {
      "book_name": "1 Chronicles",
      "chapter": 29,
      "verse": 30,
      "text": "עם כלמלכותו וגבורתו והעתים אשר עברו עליו ועלישראל ועל כלממלכות הארצות פ",
      "header": "",
      "footer": ""
    }
  ]
}