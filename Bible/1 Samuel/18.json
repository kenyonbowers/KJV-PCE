{
  "book_name": "1 Samuel",
  "chapter": 18,
  "verses": [
    {
      "book_name": "1 Samuel",
      "chapter": 18,
      "verse": 1,
      "text": "ויהי ככלתו לדבר אלשאול ונפש יהונתן נקשרה בנפש דוד ויאהבו יהונתן כנפשו",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 2,
      "text": "ויקחהו שאול ביום ההוא ולא נתנו לשוב בית אביו",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 3,
      "text": "ויכרת יהונתן ודוד ברית באהבתו אתו כנפשו",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 4,
      "text": "ויתפשט יהונתן אתהמעיל אשר עליו ויתנהו לדוד ומדיו ועדחרבו ועדקשתו ועדחגרו",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 5,
      "text": "ויצא דוד בכל אשר ישלחנו שאול ישכיל וישמהו שאול על אנשי המלחמה וייטב בעיני כלהעם וגם בעיני עבדי שאול פ",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 6,
      "text": "ויהי בבואם בשוב דוד מהכות אתהפלשתי ותצאנה הנשים מכלערי ישראל לשור והמחלות לקראת שאול המלך בתפים בשמחה ובשלשים",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 7,
      "text": "ותענינה הנשים המשחקות ותאמרן הכה שאול באלפו ודוד ברבבתיו",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 8,
      "text": "ויחר לשאול מאד וירע בעיניו הדבר הזה ויאמר נתנו לדוד רבבות ולי נתנו האלפים ועוד לו אך המלוכה",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 9,
      "text": "ויהי שאול עון אתדוד מהיום ההוא והלאה ס",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 10,
      "text": "ויהי ממחרת ותצלח רוח אלהים רעה אלשאול ויתנבא בתוךהבית ודוד מנגן בידו כיום ביום והחנית בידשאול",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 11,
      "text": "ויטל שאול אתהחנית ויאמר אכה בדוד ובקיר ויסב דוד מפניו פעמים",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 12,
      "text": "וירא שאול מלפני דוד כיהיה יהוה עמו ומעם שאול סר",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 13,
      "text": "ויסרהו שאול מעמו וישמהו לו שראלף ויצא ויבא לפני העם פ",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 14,
      "text": "ויהי דוד לכלדרכו משכיל ויהוה עמו",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 15,
      "text": "וירא שאול אשרהוא משכיל מאד ויגר מפניו",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 16,
      "text": "וכלישראל ויהודה אהב אתדוד כיהוא יוצא ובא לפניהם פ",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 17,
      "text": "ויאמר שאול אלדוד הנה בתי הגדולה מרב אתה אתןלך לאשה אך היהלי לבןחיל והלחם מלחמות יהוה ושאול אמר אלתהי ידי בו ותהיבו ידפלשתים ס",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 18,
      "text": "ויאמר דוד אלשאול מי אנכי ומי חיי משפחת אבי בישראל כיאהיה חתן למלך",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 19,
      "text": "ויהי בעת תת אתמרב בתשאול לדוד והיא נתנה לעדריאל המחלתי לאשה",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 20,
      "text": "ותאהב מיכל בתשאול אתדוד ויגדו לשאול וישר הדבר בעיניו",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 21,
      "text": "ויאמר שאול אתננה לו ותהילו למוקש ותהיבו ידפלשתים ויאמר שאול אלדוד בשתים תתחתן בי היום",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 22,
      "text": "ויצו שאול אתעבדו דברו אלדוד בלט לאמר הנה חפץ בך המלך וכלעבדיו אהבוך ועתה התחתן במלך",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 23,
      "text": "וידברו עבדי שאול באזני דוד אתהדברים האלה ויאמר דוד הנקלה בעיניכם התחתן במלך ואנכי אישרש ונקלה",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 24,
      "text": "ויגדו עבדי שאול לו לאמר כדברים האלה דבר דוד פ",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 25,
      "text": "ויאמר שאול כהתאמרו לדוד איןחפץ למלך במהר כי במאה ערלות פלשתים להנקם באיבי המלך ושאול חשב להפיל אתדוד בידפלשתים",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 26,
      "text": "ויגדו עבדיו לדוד אתהדברים האלה וישר הדבר בעיני דוד להתחתן במלך ולא מלאו הימים",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 27,
      "text": "ויקם דוד וילך הוא ואנשיו ויך בפלשתים מאתים איש ויבא דוד אתערלתיהם וימלאום למלך להתחתן במלך ויתןלו שאול אתמיכל בתו לאשה ס",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 28,
      "text": "וירא שאול וידע כי יהוה עםדוד ומיכל בתשאול אהבתהו",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 29,
      "text": "ויאסף שאול לרא מפני דוד עוד ויהי שאול איב אתדוד כלהימים ס",
      "header": "",
      "footer": ""
    },
    {
      "book_name": "1 Samuel",
      "chapter": 18,
      "verse": 30,
      "text": "ויצאו שרי פלשתים ויהי מדי צאתם שכל דוד מכל עבדי שאול וייקר שמו מאד ס",
      "header": "",
      "footer": ""
    }
  ]
}