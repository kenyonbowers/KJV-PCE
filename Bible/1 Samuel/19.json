{
  "book_name": "1 Samuel",
  "chapter": 19,
  "verses": [
    {
      "book_name": "1 Samuel",
      "chapter": 19,
      "verse": 1,
      "text": "וידבר שאול אליונתן בנו ואלכלעבדיו להמית אתדוד ויהונתן בןשאול חפץ בדוד מאד",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 2,
      "text": "ויגד יהונתן לדוד לאמר מבקש שאול אבי להמיתך ועתה השמרנא בבקר וישבת בסתר ונחבאת",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 3,
      "text": "ואני אצא ועמדתי לידאבי בשדה אשר אתה שם ואני אדבר בך אלאבי וראיתי מה והגדתי לך ס",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 4,
      "text": "וידבר יהונתן בדוד טוב אלשאול אביו ויאמר אליו אליחטא המלך בעבדו בדוד כי לוא חטא לך וכי מעשיו טובלך מאד",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 5,
      "text": "וישם אתנפשו בכפו ויך אתהפלשתי ויעש יהוה תשועה גדולה לכלישראל ראית ותשמח ולמה תחטא בדם נקי להמית אתדוד חנם",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 6,
      "text": "וישמע שאול בקול יהונתן וישבע שאול חייהוה אםיומת",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 7,
      "text": "ויקרא יהונתן לדוד ויגדלו יהונתן את כלהדברים האלה ויבא יהונתן אתדוד אלשאול ויהי לפניו כאתמול שלשום ס",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 8,
      "text": "ותוסף המלחמה להיות ויצא דוד וילחם בפלשתים ויך בהם מכה גדולה וינסו מפניו",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 9,
      "text": "ותהי רוח יהוה רעה אלשאול והוא בביתו יושב וחניתו בידו ודוד מנגן ביד",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 10,
      "text": "ויבקש שאול להכות בחנית בדוד ובקיר ויפטר מפני שאול ויך אתהחנית בקיר ודוד נס וימלט בלילה הוא פ",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 11,
      "text": "וישלח שאול מלאכים אלבית דוד לשמרו ולהמיתו בבקר ותגד לדוד מיכל אשתו לאמר אםאינך ממלט אתנפשך הלילה מחר אתה מומת",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 12,
      "text": "ותרד מיכל אתדוד בעד החלון וילך ויברח וימלט",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 13,
      "text": "ותקח מיכל אתהתרפים ותשם אלהמטה ואת כביר העזים שמה מראשתיו ותכס בבגד ס",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 14,
      "text": "וישלח שאול מלאכים לקחת אתדוד ותאמר חלה הוא פ",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 15,
      "text": "וישלח שאול אתהמלאכים לראות אתדוד לאמר העלו אתו במטה אלי להמתו",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 16,
      "text": "ויבאו המלאכים והנה התרפים אלהמטה וכביר העזים מראשתיו",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 17,
      "text": "ויאמר שאול אלמיכל למה ככה רמיתני ותשלחי אתאיבי וימלט ותאמר מיכל אלשאול הואאמר אלי שלחני למה אמיתך",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 18,
      "text": "ודוד ברח וימלט ויבא אלשמואל הרמתה ויגדלו את כלאשר עשהלו שאול וילך הוא ושמואל וישבו בנוית",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 19,
      "text": "ויגד לשאול לאמר הנה דוד בנוית ברמה",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 20,
      "text": "וישלח שאול מלאכים לקחת אתדוד וירא אתלהקת הנביאים נבאים ושמואל עמד נצב עליהם ותהי עלמלאכי שאול רוח אלהים ויתנבאו גםהמה",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 21,
      "text": "ויגדו לשאול וישלח מלאכים אחרים ויתנבאו גםהמה ויסף שאול וישלח מלאכים שלשים ויתנבאו גםהמה",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 22,
      "text": "וילך גםהוא הרמתה ויבא עדבור הגדול אשר בשכו וישאל ויאמר איפה שמואל ודוד ויאמר הנה בנוית ברמה",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 23,
      "text": "וילך שם אלנוית ברמה ותהי עליו גםהוא רוח אלהים וילך הלוך ויתנבא עדבאו בנוית ברמה",
      "header": "",
      "footer": ""
    },
    {
      "book_name": "1 Samuel",
      "chapter": 19,
      "verse": 24,
      "text": "ויפשט גםהוא בגדיו ויתנבא גםהוא לפני שמואל ויפל ערם כלהיום ההוא וכלהלילה עלכן יאמרו הגם שאול בנביאם פ",
      "header": "",
      "footer": ""
    }
  ]
}