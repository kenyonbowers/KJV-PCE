{
  "book_name": "1 Samuel",
  "chapter": 30,
  "verses": [
    {
      "book_name": "1 Samuel",
      "chapter": 30,
      "verse": 1,
      "text": "ויהי בבא דוד ואנשיו צקלג ביום השלישי ועמלקי פשטו אלנגב ואלצקלג ויכו אתצקלג וישרפו אתה באש",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 2,
      "text": "וישבו אתהנשים אשרבה מקטן ועדגדול לא המיתו איש וינהגו וילכו לדרכם",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 3,
      "text": "ויבא דוד ואנשיו אלהעיר והנה שרופה באש ונשיהם ובניהם ובנתיהם נשבו",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 4,
      "text": "וישא דוד והעם אשראתו אתקולם ויבכו עד אשר איןבהם כח לבכות",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 5,
      "text": "ושתי נשידוד נשבו אחינעם היזרעלית ואביגיל אשת נבל הכרמלי",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 6,
      "text": "ותצר לדוד מאד כיאמרו העם לסקלו כימרה נפש כלהעם איש עלבנו ועלבנתיו ויתחזק דוד ביהוה אלהיו ס",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 7,
      "text": "ויאמר דוד אלאביתר הכהן בןאחימלך הגישהנא לי האפד ויגש אביתר אתהאפד אלדוד",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 8,
      "text": "וישאל דוד ביהוה לאמר ארדף אחרי הגדודהזה האשגנו ויאמר לו רדף כיהשג תשיג והצל תציל",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 9,
      "text": "וילך דוד הוא וששמאות איש אשר אתו ויבאו עדנחל הבשור והנותרים עמדו",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 10,
      "text": "וירדף דוד הוא וארבעמאות איש ויעמדו מאתים איש אשר פגרו מעבר אתנחל הבשור",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 11,
      "text": "וימצאו אישמצרי בשדה ויקחו אתו אלדוד ויתנולו לחם ויאכל וישקהו מים",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 12,
      "text": "ויתנולו פלח דבלה ושני צמקים ויאכל ותשב רוחו אליו כי לאאכל לחם ולאשתה מים שלשה ימים ושלשה לילות ס",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 13,
      "text": "ויאמר לו דוד למיאתה ואי מזה אתה ויאמר נער מצרי אנכי עבד לאיש עמלקי ויעזבני אדני כי חליתי היום שלשה",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 14,
      "text": "אנחנו פשטנו נגב הכרתי ועלאשר ליהודה ועלנגב כלב ואתצקלג שרפנו באש",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 15,
      "text": "ויאמר אליו דוד התורדני אלהגדוד הזה ויאמר השבעה לי באלהים אםתמיתני ואםתסגרני בידאדני ואורדך אלהגדוד הזה",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 16,
      "text": "וירדהו והנה נטשים עלפני כלהארץ אכלים ושתים וחגגים בכל השלל הגדול אשר לקחו מארץ פלשתים ומארץ יהודה",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 17,
      "text": "ויכם דוד מהנשף ועדהערב למחרתם ולאנמלט מהם איש כי אםארבע מאות אישנער אשררכבו עלהגמלים וינסו",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 18,
      "text": "ויצל דוד את כלאשר לקחו עמלק ואתשתי נשיו הציל דוד",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 19,
      "text": "ולא נעדרלהם מןהקטן ועדהגדול ועדבנים ובנות ומשלל ועד כלאשר לקחו להם הכל השיב דוד",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 20,
      "text": "ויקח דוד אתכלהצאן והבקר נהגו לפני המקנה ההוא ויאמרו זה שלל דוד",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 21,
      "text": "ויבא דוד אלמאתים האנשים אשרפגרו מלכת אחרי דוד וישיבם בנחל הבשור ויצאו לקראת דוד ולקראת העם אשראתו ויגש דוד אתהעם וישאל להם לשלום ס",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 22,
      "text": "ויען כלאישרע ובליעל מהאנשים אשר הלכו עםדוד ויאמרו יען אשר לאהלכו עמי לאנתן להם מהשלל אשר הצלנו כיאםאיש אתאשתו ואתבניו וינהגו וילכו ס",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 23,
      "text": "ויאמר דוד לאתעשו כן אחי את אשרנתן יהוה לנו וישמר אתנו ויתן אתהגדוד הבא עלינו בידנו",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 24,
      "text": "ומי ישמע לכם לדבר הזה כי כחלק הירד במלחמה וכחלק הישב עלהכלים יחדו יחלקו ס",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 25,
      "text": "ויהי מהיום ההוא ומעלה וישמה לחק ולמשפט לישראל עד היום הזה פ",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 26,
      "text": "ויבא דוד אלצקלג וישלח מהשלל לזקני יהודה לרעהו לאמר הנה לכם ברכה משלל איבי יהוה",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 27,
      "text": "לאשר בביתאל ולאשר ברמותנגב ולאשר ביתר",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 28,
      "text": "ולאשר בערער ולאשר בשפמות ולאשר באשתמע ס",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 29,
      "text": "ולאשר ברכל ולאשר בערי הירחמאלי ולאשר בערי הקיני",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 30,
      "text": "ולאשר בחרמה ולאשר בבורעשן ולאשר בעתך",
      "header": "",
      "footer": ""
    },
    {
      "book_name": "1 Samuel",
      "chapter": 30,
      "verse": 31,
      "text": "ולאשר בחברון ולכלהמקמות אשרהתהלךשם דוד הוא ואנשיו פ",
      "header": "",
      "footer": ""
    }
  ]
}