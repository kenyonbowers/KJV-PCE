{
  "book_name": "2 Chronicles",
  "chapter": 17,
  "verses": [
    {
      "book_name": "2 Chronicles",
      "chapter": 17,
      "verse": 1,
      "text": "וימלך יהושפט בנו תחתיו ויתחזק עלישראל",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 2,
      "text": "ויתןחיל בכלערי יהודה הבצרות ויתן נציבים בארץ יהודה ובערי אפרים אשר לכד אסא אביו",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 3,
      "text": "ויהי יהוה עםיהושפט כי הלך בדרכי דויד אביו הראשנים ולא דרש לבעלים",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 4,
      "text": "כי לאלהי אביו דרש ובמצותיו הלך ולא כמעשה ישראל",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 5,
      "text": "ויכן יהוה אתהממלכה בידו ויתנו כליהודה מנחה ליהושפט ויהילו עשרוכבוד לרב",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 6,
      "text": "ויגבה לבו בדרכי יהוה ועוד הסיר אתהבמות ואתהאשרים מיהודה פ",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 7,
      "text": "ובשנת שלוש למלכו שלח לשריו לבןחיל ולעבדיה ולזכריה ולנתנאל ולמיכיהו ללמד בערי יהודה",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 8,
      "text": "ועמהם הלוים שמעיהו ונתניהו וזבדיהו ועשהאל ושמרימות ויהונתן ואדניהו וטוביהו וטוב אדוניה הלוים ועמהם אלישמע ויהורם הכהנים",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 9,
      "text": "וילמדו ביהודה ועמהם ספר תורת יהוה ויסבו בכלערי יהודה וילמדו בעם",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 10,
      "text": "ויהי פחד יהוה על כלממלכות הארצות אשר סביבות יהודה ולא נלחמו עםיהושפט",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 11,
      "text": "ומןפלשתים מביאים ליהושפט מנחה וכסף משא גם הערביאים מביאים לו צאן אילים שבעת אלפים ושבע מאות ותישים שבעת אלפים ושבע מאות פ",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 12,
      "text": "ויהי יהושפט הלך וגדל עדלמעלה ויבן ביהודה בירניות וערי מסכנות",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 13,
      "text": "ומלאכה רבה היה לו בערי יהודה ואנשי מלחמה גבורי חיל בירושלם",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 14,
      "text": "ואלה פקדתם לבית אבותיהם ליהודה שרי אלפים עדנה השר ועמו גבורי חיל שלש מאות אלף ס",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 15,
      "text": "ועלידו יהוחנן השר ועמו מאתים ושמונים אלף ס",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 16,
      "text": "ועלידו עמסיה בןזכרי המתנדב ליהוה ועמו מאתים אלף גבור חיל ס",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 17,
      "text": "ומןבנימן גבור חיל אלידע ועמו נשקיקשת ומגן מאתים אלף ס",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 18,
      "text": "ועלידו יהוזבד ועמו מאהושמונים אלף חלוצי צבא ס",
      "header": "",
      "footer": ""
    },
    {
      "book_name": "2 Chronicles",
      "chapter": 17,
      "verse": 19,
      "text": "אלה המשרתים אתהמלך מלבד אשרנתן המלך בערי המבצר בכליהודה פ",
      "header": "",
      "footer": ""
    }
  ]
}