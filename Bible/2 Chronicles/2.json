{
  "book_name": "2 Chronicles",
  "chapter": 2,
  "verses": [
    {
      "book_name": "2 Chronicles",
      "chapter": 2,
      "verse": 1,
      "text": "ויאמר שלמה לבנות בית לשם יהוה ובית למלכותו",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 2,
      "text": "ויספר שלמה שבעים אלף איש סבל ושמונים אלף איש חצב בהר ומנצחים עליהם שלשת אלפים ושש מאות פ",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 3,
      "text": "וישלח שלמה אלחורם מלךצר לאמר כאשר עשית עםדויד אבי ותשלחלו ארזים לבנותלו בית לשבת בו",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 4,
      "text": "הנה אני בונהבית לשם יהוה אלהי להקדיש לו להקטיר לפניו קטרתסמים ומערכת תמיד ועלות לבקר ולערב לשבתות ולחדשים ולמועדי יהוה אלהינו לעולם זאת עלישראל",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 5,
      "text": "והבית אשראני בונה גדול כיגדול אלהינו מכלהאלהים",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 6,
      "text": "ומי יעצרכח לבנותלו בית כי השמים ושמי השמים לא יכלכלהו ומי אני אשר אבנהלו בית כי אםלהקטיר לפניו",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 7,
      "text": "ועתה שלחלי אישחכם לעשות בזהב ובכסף ובנחשת ובברזל ובארגון וכרמיל ותכלת וידע לפתח פתוחים עםהחכמים אשר עמי ביהודה ובירושלם אשר הכין דויד אבי",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 8,
      "text": "ושלחלי עצי ארזים ברושים ואלגומים מהלבנון כי אני ידעתי אשר עבדיך יודעים לכרות עצי לבנון והנה עבדי עםעבדיך",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 9,
      "text": "ולהכין לי עצים לרב כי הבית אשראני בונה גדול והפלא",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 10,
      "text": "והנה לחטבים לכרתי העצים נתתי חטים מכות לעבדיך כרים עשרים אלף ושערים כרים עשרים אלף ויין בתים עשרים אלף ושמן בתים עשרים אלף פ",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 11,
      "text": "ויאמר חורם מלךצר בכתב וישלח אלשלמה באהבת יהוה אתעמו נתנך עליהם מלך",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 12,
      "text": "ויאמר חורם ברוך יהוה אלהי ישראל אשר עשה אתהשמים ואתהארץ אשר נתן לדויד המלך בן חכם יודע שכל ובינה אשר יבנהבית ליהוה ובית למלכותו",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 13,
      "text": "ועתה שלחתי אישחכם יודע בינה לחורם אבי",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 14,
      "text": "בןאשה מןבנות דן ואביו אישצרי יודע לעשות בזהבובכסף בנחשת בברזל באבנים ובעצים בארגמן בתכלת ובבוץ ובכרמיל ולפתח כלפתוח ולחשב כלמחשבת אשר ינתןלו עםחכמיך וחכמי אדני דויד אביך",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 15,
      "text": "ועתה החטים והשערים השמן והיין אשר אמר אדני ישלח לעבדיו",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 16,
      "text": "ואנחנו נכרת עצים מןהלבנון ככלצרכך ונביאם לך רפסדות עלים יפו ואתה תעלה אתם ירושלם פ",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 17,
      "text": "ויספר שלמה כלהאנשים הגירים אשר בארץ ישראל אחרי הספר אשר ספרם דויד אביו וימצאו מאה וחמשים אלף ושלשת אלפים ושש מאות",
      "header": "",
      "footer": ""
    },
    {
      "book_name": "2 Chronicles",
      "chapter": 2,
      "verse": 18,
      "text": "ויעש מהם שבעים אלף סבל ושמנים אלף חצב בהר ושלשת אלפים ושש מאות מנצחים להעביד אתהעם",
      "header": "",
      "footer": ""
    }
  ]
}