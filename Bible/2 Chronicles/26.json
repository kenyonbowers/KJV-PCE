{
  "book_name": "2 Chronicles",
  "chapter": 26,
  "verses": [
    {
      "book_name": "2 Chronicles",
      "chapter": 26,
      "verse": 1,
      "text": "ויקחו כלעם יהודה אתעזיהו והוא בןשש עשרה שנה וימליכו אתו תחת אביו אמציהו",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 2,
      "text": "הוא בנה אתאילות וישיבה ליהודה אחרי שכבהמלך עםאבתיו פ",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 3,
      "text": "בןשש עשרה שנה עזיהו במלכו וחמשים ושתים שנה מלך בירושלם ושם אמו יכיליה מןירושלם",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 4,
      "text": "ויעש הישר בעיני יהוה ככל אשרעשה אמציהו אביו",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 5,
      "text": "ויהי לדרש אלהים בימי זכריהו המבין בראת האלהים ובימי דרשו אתיהוה הצליחו האלהים ס",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 6,
      "text": "ויצא וילחם בפלשתים ויפרץ אתחומת גת ואת חומת יבנה ואת חומת אשדוד ויבנה ערים באשדוד ובפלשתים",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 7,
      "text": "ויעזרהו האלהים עלפלשתים ועלהערביים הישבים בגורבעל והמעונים",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 8,
      "text": "ויתנו העמונים מנחה לעזיהו וילך שמו עדלבוא מצרים כי החזיק עדלמעלה",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 9,
      "text": "ויבן עזיהו מגדלים בירושלם עלשער הפנה ועלשער הגיא ועלהמקצוע ויחזקם",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 10,
      "text": "ויבן מגדלים במדבר ויחצב ברות רבים כי מקנהרב היה לו ובשפלה ובמישור אכרים וכרמים בהרים ובכרמל כיאהב אדמה היה ס",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 11,
      "text": "ויהי לעזיהו חיל עשה מלחמה יוצאי צבא לגדוד במספר פקדתם ביד יעואל הסופר ומעשיהו השוטר על ידחנניהו משרי המלך",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 12,
      "text": "כל מספר ראשי האבות לגבורי חיל אלפים ושש מאות",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 13,
      "text": "ועלידם חיל צבא שלש מאות אלף ושבעת אלפים וחמש מאות עושי מלחמה בכח חיל לעזר למלך עלהאויב",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 14,
      "text": "ויכן להם עזיהו לכלהצבא מגנים ורמחים וכובעים ושרינות וקשתות ולאבני קלעים",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 15,
      "text": "ויעש בירושלם חשבנות מחשבת חושב להיות עלהמגדלים ועלהפנות לירוא בחצים ובאבנים גדלות ויצא שמו עדלמרחוק כיהפליא להעזר עד כיחזק",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 16,
      "text": "וכחזקתו גבה לבו עדלהשחית וימעל ביהוה אלהיו ויבא אלהיכל יהוה להקטיר עלמזבח הקטרת",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 17,
      "text": "ויבא אחריו עזריהו הכהן ועמו כהנים ליהוה שמונים בניחיל",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 18,
      "text": "ויעמדו עלעזיהו המלך ויאמרו לו לאלך עזיהו להקטיר ליהוה כי לכהנים בניאהרן המקדשים להקטיר צא מןהמקדש כי מעלת ולאלך לכבוד מיהוה אלהים",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 19,
      "text": "ויזעף עזיהו ובידו מקטרת להקטיר ובזעפו עםהכהנים והצרעת זרחה במצחו לפני הכהנים בבית יהוה מעל למזבח הקטרת",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 20,
      "text": "ויפן אליו עזריהו כהן הראש וכלהכהנים והנההוא מצרע במצחו ויבהלוהו משם וגםהוא נדחף לצאת כי נגעו יהוה",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 21,
      "text": "ויהי עזיהו המלך מצרע עדיום מותו וישב בית החפשות מצרע כי נגזר מבית יהוה ויותם בנו עלבית המלך שופט אתעם הארץ",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 22,
      "text": "ויתר דברי עזיהו הראשנים והאחרנים כתב ישעיהו בןאמוץ הנביא",
      "header": "",
      "footer": ""
    },
    {
      "book_name": "2 Chronicles",
      "chapter": 26,
      "verse": 23,
      "text": "וישכב עזיהו עםאבתיו ויקברו אתו עםאבתיו בשדה הקבורה אשר למלכים כי אמרו מצורע הוא וימלך יותם בנו תחתיו פ",
      "header": "",
      "footer": ""
    }
  ]
}