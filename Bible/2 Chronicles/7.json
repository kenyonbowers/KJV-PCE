{
  "book_name": "2 Chronicles",
  "chapter": 7,
  "verses": [
    {
      "book_name": "2 Chronicles",
      "chapter": 7,
      "verse": 1,
      "text": "וככלות שלמה להתפלל והאש ירדה מהשמים ותאכל העלה והזבחים וכבוד יהוה מלא אתהבית",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 2,
      "text": "ולא יכלו הכהנים לבוא אלבית יהוה כימלא כבודיהוה אתבית יהוה",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 3,
      "text": "וכל בני ישראל ראים ברדת האש וכבוד יהוה עלהבית ויכרעו אפים ארצה עלהרצפה וישתחוו והודות ליהוה כי טוב כי לעולם חסדו",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 4,
      "text": "והמלך וכלהעם זבחים זבח לפני יהוה ס",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 5,
      "text": "ויזבח המלך שלמה אתזבח הבקר עשרים ושנים אלף וצאן מאה ועשרים אלף ויחנכו אתבית האלהים המלך וכלהעם",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 6,
      "text": "והכהנים עלמשמרותם עמדים והלוים בכלישיר יהוה אשר עשה דויד המלך להדות ליהוה כילעולם חסדו בהלל דויד בידם והכהנים מחצצרים נגדם וכלישראל עמדים ס",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 7,
      "text": "ויקדש שלמה אתתוך החצר אשר לפני ביתיהוה כיעשה שם העלות ואת חלבי השלמים כימזבח הנחשת אשר עשה שלמה לא יכול להכיל אתהעלה ואתהמנחה ואתהחלבים",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 8,
      "text": "ויעש שלמה אתהחג בעת ההיא שבעת ימים וכלישראל עמו קהל גדול מאד מלבוא חמת עדנחל מצרים",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 9,
      "text": "ויעשו ביום השמיני עצרת כי חנכת המזבח עשו שבעת ימים והחג שבעת ימים",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 10,
      "text": "וביום עשרים ושלשה לחדש השביעי שלח אתהעם לאהליהם שמחים וטובי לב עלהטובה אשר עשה יהוה לדויד ולשלמה ולישראל עמו",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 11,
      "text": "ויכל שלמה אתבית יהוה ואתבית המלך ואת כלהבא עללב שלמה לעשות בביתיהוה ובביתו הצליח פ",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 12,
      "text": "וירא יהוה אלשלמה בלילה ויאמר לו שמעתי אתתפלתך ובחרתי במקום הזה לי לבית זבח",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 13,
      "text": "הן אעצר השמים ולאיהיה מטר והןאצוה עלחגב לאכול הארץ ואםאשלח דבר בעמי",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 14,
      "text": "ויכנעו עמי אשר נקראשמי עליהם ויתפללו ויבקשו פני וישבו מדרכיהם הרעים ואני אשמע מןהשמים ואסלח לחטאתם וארפא אתארצם",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 15,
      "text": "עתה עיני יהיו פתחות ואזני קשבות לתפלת המקום הזה",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 16,
      "text": "ועתה בחרתי והקדשתי אתהבית הזה להיותשמי שם עדעולם והיו עיני ולבי שם כלהימים",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 17,
      "text": "ואתה אםתלך לפני כאשר הלך דויד אביך ולעשות ככל אשר צויתיך וחקי ומשפטי תשמור",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 18,
      "text": "והקימותי את כסא מלכותך כאשר כרתי לדויד אביך לאמר לאיכרת לך איש מושל בישראל",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 19,
      "text": "ואםתשובון אתם ועזבתם חקותי ומצותי אשר נתתי לפניכם והלכתם ועבדתם אלהים אחרים והשתחויתם להם",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 20,
      "text": "ונתשתים מעל אדמתי אשר נתתי להם ואתהבית הזה אשר הקדשתי לשמי אשליך מעל פני ואתננו למשל ולשנינה בכלהעמים",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 21,
      "text": "והבית הזה אשר היה עליון לכלעבר עליו ישם ואמר במה עשה יהוה ככה לארץ הזאת ולבית הזה",
      "header": "",
      "footer": ""
    },
    {
      "book_name": "2 Chronicles",
      "chapter": 7,
      "verse": 22,
      "text": "ואמרו על אשר עזבו אתיהוה אלהי אבתיהם אשר הוציאם מארץ מצרים ויחזיקו באלהים אחרים וישתחוו להם ויעבדום עלכן הביא עליהם את כלהרעה הזאת פ",
      "header": "",
      "footer": ""
    }
  ]
}