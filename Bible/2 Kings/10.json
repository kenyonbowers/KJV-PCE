{
  "book_name": "2 Kings",
  "chapter": 10,
  "verses": [
    {
      "book_name": "2 Kings",
      "chapter": 10,
      "verse": 1,
      "text": "ולאחאב שבעים בנים בשמרון ויכתב יהוא ספרים וישלח שמרון אלשרי יזרעאל הזקנים ואלהאמנים אחאב לאמר",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 2,
      "text": "ועתה כבא הספר הזה אליכם ואתכם בני אדניכם ואתכם הרכב והסוסים ועיר מבצר והנשק",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 3,
      "text": "וראיתם הטוב והישר מבני אדניכם ושמתם עלכסא אביו והלחמו עלבית אדניכם",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 4,
      "text": "ויראו מאד מאד ויאמרו הנה שני המלכים לא עמדו לפניו ואיך נעמד אנחנו",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 5,
      "text": "וישלח אשרעלהבית ואשר עלהעיר והזקנים והאמנים אליהוא לאמר עבדיך אנחנו וכל אשרתאמר אלינו נעשה לאנמליך איש הטוב בעיניך עשה",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 6,
      "text": "ויכתב אליהם ספר שנית לאמר אםלי אתם ולקלי אתם שמעים קחו אתראשי אנשי בניאדניכם ובאו אלי כעת מחר יזרעאלה ובני המלך שבעים איש אתגדלי העיר מגדלים אותם",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 7,
      "text": "ויהי כבא הספר אליהם ויקחו אתבני המלך וישחטו שבעים איש וישימו אתראשיהם בדודים וישלחו אליו יזרעאלה",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 8,
      "text": "ויבא המלאך ויגדלו לאמר הביאו ראשי בניהמלך ויאמר שימו אתם שני צברים פתח השער עדהבקר",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 9,
      "text": "ויהי בבקר ויצא ויעמד ויאמר אלכלהעם צדקים אתם הנה אני קשרתי עלאדני ואהרגהו ומי הכה אתכלאלה",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 10,
      "text": "דעו אפוא כי לא יפל מדבר יהוה ארצה אשרדבר יהוה עלבית אחאב ויהוה עשה את אשר דבר ביד עבדו אליהו",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 11,
      "text": "ויך יהוא את כלהנשארים לביתאחאב ביזרעאל וכלגדליו ומידעיו וכהניו עדבלתי השאירלו שריד",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 12,
      "text": "ויקם ויבא וילך שמרון הוא ביתעקד הרעים בדרך",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 13,
      "text": "ויהוא מצא אתאחי אחזיהו מלךיהודה ויאמר מי אתם ויאמרו אחי אחזיהו אנחנו ונרד לשלום בניהמלך ובני הגבירה",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 14,
      "text": "ויאמר תפשום חיים ויתפשום חיים וישחטום אלבור ביתעקד ארבעים ושנים איש ולאהשאיר איש מהם ס",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 15,
      "text": "וילך משם וימצא אתיהונדב בןרכב לקראתו ויברכהו ויאמר אליו היש אתלבבך ישר כאשר לבבי עםלבבך ויאמר יהונדב יש ויש תנה אתידך ויתן ידו ויעלהו אליו אלהמרכבה",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 16,
      "text": "ויאמר לכה אתי וראה בקנאתי ליהוה וירכבו אתו ברכבו",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 17,
      "text": "ויבא שמרון ויך אתכלהנשארים לאחאב בשמרון עדהשמידו כדבר יהוה אשר דבר אלאליהו פ",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 18,
      "text": "ויקבץ יהוא אתכלהעם ויאמר אלהם אחאב עבד אתהבעל מעט יהוא יעבדנו הרבה",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 19,
      "text": "ועתה כלנביאי הבעל כלעבדיו וכלכהניו קראו אלי איש אליפקד כי זבח גדול לי לבעל כל אשריפקד לא יחיה ויהוא עשה בעקבה למען האביד אתעבדי הבעל",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 20,
      "text": "ויאמר יהוא קדשו עצרה לבעל ויקראו",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 21,
      "text": "וישלח יהוא בכלישראל ויבאו כלעבדי הבעל ולאנשאר איש אשר לאבא ויבאו בית הבעל וימלא ביתהבעל פה לפה",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 22,
      "text": "ויאמר לאשר עלהמלתחה הוצא לבוש לכל עבדי הבעל ויצא להם המלבוש",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 23,
      "text": "ויבא יהוא ויהונדב בןרכב בית הבעל ויאמר לעבדי הבעל חפשו וראו פןישפה עמכם מעבדי יהוה כי אםעבדי הבעל לבדם",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 24,
      "text": "ויבאו לעשות זבחים ועלות ויהוא שםלו בחוץ שמנים איש ויאמר האיש אשרימלט מןהאנשים אשר אני מביא עלידיכם נפשו תחת נפשו",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 25,
      "text": "ויהי ככלתו לעשות העלה ויאמר יהוא לרצים ולשלשים באו הכום איש אליצא ויכום לפיחרב וישלכו הרצים והשלשים וילכו עדעיר ביתהבעל",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 26,
      "text": "ויצאו אתמצבות ביתהבעל וישרפוה",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 27,
      "text": "ויתצו את מצבת הבעל ויתצו אתבית הבעל וישמהו למחראות עדהיום",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 28,
      "text": "וישמד יהוא אתהבעל מישראל",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 29,
      "text": "רק חטאי ירבעם בןנבט אשר החטיא אתישראל לאסר יהוא מאחריהם עגלי הזהב אשר ביתאל ואשר בדן ס",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 30,
      "text": "ויאמר יהוה אליהוא יען אשרהטיבת לעשות הישר בעיני ככל אשר בלבבי עשית לבית אחאב בני רבעים ישבו לך עלכסא ישראל",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 31,
      "text": "ויהוא לא שמר ללכת בתורתיהוה אלהיישראל בכללבבו לא סר מעל חטאות ירבעם אשר החטיא אתישראל",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 32,
      "text": "בימים ההם החל יהוה לקצות בישראל ויכם חזאל בכלגבול ישראל",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 33,
      "text": "מןהירדן מזרח השמש את כלארץ הגלעד הגדי והראובני והמנשי מערער אשר עלנחל ארנן והגלעד והבשן",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 34,
      "text": "ויתר דברי יהוא וכלאשר עשה וכלגבורתו הלואהם כתובים עלספר דברי הימים למלכי ישראל",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 35,
      "text": "וישכב יהוא עםאבתיו ויקברו אתו בשמרון וימלך יהואחז בנו תחתיו",
      "header": "",
      "footer": ""
    },
    {
      "book_name": "2 Kings",
      "chapter": 10,
      "verse": 36,
      "text": "והימים אשר מלך יהוא עלישראל עשרים ושמנהשנה בשמרון פ",
      "header": "",
      "footer": ""
    }
  ]
}