{
  "book_name": "2 Kings",
  "chapter": 15,
  "verses": [
    {
      "book_name": "2 Kings",
      "chapter": 15,
      "verse": 1,
      "text": "בשנת עשרים ושבע שנה לירבעם מלך ישראל מלך עזריה בןאמציה מלך יהודה",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 2,
      "text": "בןשש עשרה שנה היה במלכו וחמשים ושתים שנה מלך בירושלם ושם אמו יכליהו מירושלם",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 3,
      "text": "ויעש הישר בעיני יהוה ככל אשרעשה אמציהו אביו",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 4,
      "text": "רק הבמות לאסרו עוד העם מזבחים ומקטרים בבמות",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 5,
      "text": "וינגע יהוה אתהמלך ויהי מצרע עדיום מתו וישב בבית החפשית ויותם בןהמלך עלהבית שפט אתעם הארץ",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 6,
      "text": "ויתר דברי עזריהו וכלאשר עשה הלאהם כתובים עלספר דברי הימים למלכי יהודה",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 7,
      "text": "וישכב עזריה עםאבתיו ויקברו אתו עםאבתיו בעיר דוד וימלך יותם בנו תחתיו פ",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 8,
      "text": "בשנת שלשים ושמנה שנה לעזריהו מלך יהודה מלך זכריהו בןירבעם עלישראל בשמרון ששה חדשים",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 9,
      "text": "ויעש הרע בעיני יהוה כאשר עשו אבתיו לא סר מחטאות ירבעם בןנבט אשר החטיא אתישראל",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 10,
      "text": "ויקשר עליו שלם בןיבש ויכהו קבלעם וימיתהו וימלך תחתיו",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 11,
      "text": "ויתר דברי זכריה הנם כתובים עלספר דברי הימים למלכי ישראל",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 12,
      "text": "הוא דבריהוה אשר דבר אליהוא לאמר בני רביעים ישבו לך עלכסא ישראל ויהיכן פ",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 13,
      "text": "שלום בןיביש מלך בשנת שלשים ותשע שנה לעזיה מלך יהודה וימלך ירחימים בשמרון",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 14,
      "text": "ויעל מנחם בןגדי מתרצה ויבא שמרון ויך אתשלום בןיביש בשמרון וימיתהו וימלך תחתיו",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 15,
      "text": "ויתר דברי שלום וקשרו אשר קשר הנם כתבים עלספר דברי הימים למלכי ישראל ס",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 16,
      "text": "אז יכהמנחם אתתפסח ואתכלאשרבה ואתגבוליה מתרצה כי לא פתח ויך את כלההרותיה בקע פ",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 17,
      "text": "בשנת שלשים ותשע שנה לעזריה מלך יהודה מלך מנחם בןגדי עלישראל עשר שנים בשמרון",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 18,
      "text": "ויעש הרע בעיני יהוה לא סר מעל חטאות ירבעם בןנבט אשרהחטיא אתישראל כלימיו",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 19,
      "text": "בא פול מלךאשור עלהארץ ויתן מנחם לפול אלף ככרכסף להיות ידיו אתו להחזיק הממלכה בידו",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 20,
      "text": "ויצא מנחם אתהכסף עלישראל על כלגבורי החיל לתת למלך אשור חמשים שקלים כסף לאיש אחד וישב מלך אשור ולאעמד שם בארץ",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 21,
      "text": "ויתר דברי מנחם וכלאשר עשה הלואהם כתובים עלספר דברי הימים למלכי ישראל",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 22,
      "text": "וישכב מנחם עםאבתיו וימלך פקחיה בנו תחתיו פ",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 23,
      "text": "בשנת חמשים שנה לעזריה מלך יהודה מלך פקחיה בןמנחם עלישראל בשמרון שנתים",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 24,
      "text": "ויעש הרע בעיני יהוה לא סר מחטאות ירבעם בןנבט אשר החטיא אתישראל",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 25,
      "text": "ויקשר עליו פקח בןרמליהו שלישו ויכהו בשמרון בארמון ביתמלך אתארגב ואתהאריה ועמו חמשים איש מבני גלעדים וימיתהו וימלך תחתיו",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 26,
      "text": "ויתר דברי פקחיה וכלאשר עשה הנם כתובים עלספר דברי הימים למלכי ישראל פ",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 27,
      "text": "בשנת חמשים ושתים שנה לעזריה מלך יהודה מלך פקח בןרמליהו עלישראל בשמרון עשרים שנה",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 28,
      "text": "ויעש הרע בעיני יהוה לא סר מןחטאות ירבעם בןנבט אשר החטיא אתישראל",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 29,
      "text": "בימי פקח מלךישראל בא תגלת פלאסר מלך אשור ויקח אתעיון ואתאבל ביתמעכה ואתינוח ואתקדש ואתחצור ואתהגלעד ואתהגלילה כל ארץ נפתלי ויגלם אשורה",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 30,
      "text": "ויקשרקשר הושע בןאלה עלפקח בןרמליהו ויכהו וימיתהו וימלך תחתיו בשנת עשרים ליותם בןעזיה",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 31,
      "text": "ויתר דבריפקח וכלאשר עשה הנם כתובים עלספר דברי הימים למלכי ישראל פ",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 32,
      "text": "בשנת שתים לפקח בןרמליהו מלך ישראל מלך יותם בןעזיהו מלך יהודה",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 33,
      "text": "בןעשרים וחמש שנה היה במלכו וששעשרה שנה מלך בירושלם ושם אמו ירושא בתצדוק",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 34,
      "text": "ויעש הישר בעיני יהוה ככל אשרעשה עזיהו אביו עשה",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 35,
      "text": "רק הבמות לא סרו עוד העם מזבחים ומקטרים בבמות הוא בנה אתשער ביתיהוה העליון",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 36,
      "text": "ויתר דברי יותם אשר עשה הלאהם כתובים עלספר דברי הימים למלכי יהודה",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 37,
      "text": "בימים ההם החל יהוה להשליח ביהודה רצין מלך ארם ואת פקח בןרמליהו",
      "header": "",
      "footer": ""
    },
    {
      "book_name": "2 Kings",
      "chapter": 15,
      "verse": 38,
      "text": "וישכב יותם עםאבתיו ויקבר עםאבתיו בעיר דוד אביו וימלך אחז בנו תחתיו פ",
      "header": "",
      "footer": ""
    }
  ]
}