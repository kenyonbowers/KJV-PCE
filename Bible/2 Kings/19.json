{
  "book_name": "2 Kings",
  "chapter": 19,
  "verses": [
    {
      "book_name": "2 Kings",
      "chapter": 19,
      "verse": 1,
      "text": "ויהי כשמע המלך חזקיהו ויקרע אתבגדיו ויתכס בשק ויבא בית יהוה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 2,
      "text": "וישלח אתאליקים אשרעלהבית ושבנא הספר ואת זקני הכהנים מתכסים בשקים אלישעיהו הנביא בןאמוץ",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 3,
      "text": "ויאמרו אליו כה אמר חזקיהו יוםצרה ותוכחה ונאצה היום הזה כי באו בנים עדמשבר וכח אין ללדה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 4,
      "text": "אולי ישמע יהוה אלהיך את כלדברי רבשקה אשר שלחו מלךאשור אדניו לחרף אלהים חי והוכיח בדברים אשר שמע יהוה אלהיך ונשאת תפלה בעד השארית הנמצאה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 5,
      "text": "ויבאו עבדי המלך חזקיהו אלישעיהו",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 6,
      "text": "ויאמר להם ישעיהו כה תאמרון אלאדניכם כה אמר יהוה אלתירא מפני הדברים אשר שמעת אשר גדפו נערי מלךאשור אתי",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 7,
      "text": "הנני נתן בו רוח ושמע שמועה ושב לארצו והפלתיו בחרב בארצו",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 8,
      "text": "וישב רבשקה וימצא אתמלך אשור נלחם עללבנה כי שמע כי נסע מלכיש",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 9,
      "text": "וישמע אלתרהקה מלךכוש לאמר הנה יצא להלחם אתך וישב וישלח מלאכים אלחזקיהו לאמר",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 10,
      "text": "כה תאמרון אלחזקיהו מלךיהודה לאמר אלישאך אלהיך אשר אתה בטח בו לאמר לא תנתן ירושלם ביד מלך אשור",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 11,
      "text": "הנה אתה שמעת את אשר עשו מלכי אשור לכלהארצות להחרימם ואתה תנצל",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 12,
      "text": "ההצילו אתם אלהי הגוים אשר שחתו אבותי אתגוזן ואתחרן ורצף ובניעדן אשר בתלאשר",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 13,
      "text": "איו מלךחמת ומלך ארפד ומלך לעיר ספרוים הנע ועוה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 14,
      "text": "ויקח חזקיהו אתהספרים מיד המלאכים ויקראם ויעל בית יהוה ויפרשהו חזקיהו לפני יהוה פ",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 15,
      "text": "ויתפלל חזקיהו לפני יהוה ויאמר יהוה אלהי ישראל ישב הכרבים אתההוא האלהים לבדך לכל ממלכות הארץ אתה עשית אתהשמים ואתהארץ",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 16,
      "text": "הטה יהוה אזנך ושמע פקח יהוה עיניך וראה ושמע את דברי סנחריב אשר שלחו לחרף אלהים חי",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 17,
      "text": "אמנם יהוה החריבו מלכי אשור אתהגוים ואתארצם",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 18,
      "text": "ונתנו אתאלהיהם באש כי לא אלהים המה כי אםמעשה ידיאדם עץ ואבן ויאבדום",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 19,
      "text": "ועתה יהוה אלהינו הושיענו נא מידו וידעו כלממלכות הארץ כי אתה יהוה אלהים לבדך ס",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 20,
      "text": "וישלח ישעיהו בןאמוץ אלחזקיהו לאמר כהאמר יהוה אלהי ישראל אשר התפללת אלי אלסנחרב מלךאשור שמעתי",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 21,
      "text": "זה הדבר אשרדבר יהוה עליו בזה לך לעגה לך בתולת בתציון אחריך ראש הניעה בת ירושלם",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 22,
      "text": "אתמי חרפת וגדפת ועלמי הרימות קול ותשא מרום עיניך עלקדוש ישראל",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 23,
      "text": "ביד מלאכיך חרפת אדני ותאמר ברכב רכבי אני עליתי מרום הרים ירכתי לבנון ואכרת קומת ארזיו מבחור ברשיו ואבואה מלון קצה יער כרמלו",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 24,
      "text": "אני קרתי ושתיתי מים זרים ואחרב בכףפעמי כל יארי מצור",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 25,
      "text": "הלאשמעת למרחוק אתה עשיתי למימי קדם ויצרתיה עתה הביאתיה ותהי להשות גלים נצים ערים בצרות",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 26,
      "text": "וישביהן קצרייד חתו ויבשו היו עשב שדה וירק דשא חציר גגות ושדפה לפני קמה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 27,
      "text": "ושבתך וצאתך ובאך ידעתי ואת התרגזך אלי",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 28,
      "text": "יען התרגזך אלי ושאננך עלה באזני ושמתי חחי באפך ומתגי בשפתיך והשבתיך בדרך אשרבאת בה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 29,
      "text": "וזהלך האות אכול השנה ספיח ובשנה השנית סחיש ובשנה השלישית זרעו וקצרו ונטעו כרמים ואכלו פרים",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 30,
      "text": "ויספה פליטת ביתיהודה הנשארה שרש למטה ועשה פרי למעלה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 31,
      "text": "כי מירושלם תצא שארית ופליטה מהר ציון קנאת יהוה תעשהזאת ס",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 32,
      "text": "לכן כהאמר יהוה אלמלך אשור לא יבא אלהעיר הזאת ולאיורה שם חץ ולאיקדמנה מגן ולאישפך עליה סללה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 33,
      "text": "בדרך אשריבא בה ישוב ואלהעיר הזאת לא יבא נאםיהוה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 34,
      "text": "וגנותי אלהעיר הזאת להושיעה למעני ולמען דוד עבדי",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 35,
      "text": "ויהי בלילה ההוא ויצא מלאך יהוה ויך במחנה אשור מאה שמונים וחמשה אלף וישכימו בבקר והנה כלם פגרים מתים",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 36,
      "text": "ויסע וילך וישב סנחריב מלךאשור וישב בנינוה",
      "header": "",
      "footer": ""
    },
    {
      "book_name": "2 Kings",
      "chapter": 19,
      "verse": 37,
      "text": "ויהי הוא משתחוה בית נסרך אלהיו ואדרמלך ושראצר הכהו בחרב והמה נמלטו ארץ אררט וימלך אסרחדן בנו תחתיו פ",
      "header": "",
      "footer": ""
    }
  ]
}