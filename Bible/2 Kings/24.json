{
  "book_name": "2 Kings",
  "chapter": 24,
  "verses": [
    {
      "book_name": "2 Kings",
      "chapter": 24,
      "verse": 1,
      "text": "בימיו עלה נבכדנאצר מלך בבל ויהילו יהויקים עבד שלש שנים וישב וימרדבו",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 2,
      "text": "וישלח יהוה בו אתגדודי כשדים ואתגדודי ארם ואת גדודי מואב ואת גדודי בניעמון וישלחם ביהודה להאבידו כדבר יהוה אשר דבר ביד עבדיו הנביאים",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 3,
      "text": "אך עלפי יהוה היתה ביהודה להסיר מעל פניו בחטאת מנשה ככל אשר עשה",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 4,
      "text": "וגם דםהנקי אשר שפך וימלא אתירושלם דם נקי ולאאבה יהוה לסלח",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 5,
      "text": "ויתר דברי יהויקים וכלאשר עשה הלאהם כתובים עלספר דברי הימים למלכי יהודה",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 6,
      "text": "וישכב יהויקים עםאבתיו וימלך יהויכין בנו תחתיו",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 7,
      "text": "ולאהסיף עוד מלך מצרים לצאת מארצו כילקח מלך בבל מנחל מצרים עדנהרפרת כל אשר היתה למלך מצרים פ",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 8,
      "text": "בןשמנה עשרה שנה יהויכין במלכו ושלשה חדשים מלך בירושלם ושם אמו נחשתא בתאלנתן מירושלם",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 9,
      "text": "ויעש הרע בעיני יהוה ככל אשרעשה אביו",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 10,
      "text": "בעת ההיא עלה עבדי נבכדנאצר מלךבבל ירושלם ותבא העיר במצור",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 11,
      "text": "ויבא נבוכדנאצר מלךבבל עלהעיר ועבדיו צרים עליה",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 12,
      "text": "ויצא יהויכין מלךיהודה עלמלך בבל הוא ואמו ועבדיו ושריו וסריסיו ויקח אתו מלך בבל בשנת שמנה למלכו",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 13,
      "text": "ויוצא משם אתכלאוצרות בית יהוה ואוצרות בית המלך ויקצץ אתכלכלי הזהב אשר עשה שלמה מלךישראל בהיכל יהוה כאשר דבר יהוה",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 14,
      "text": "והגלה אתכלירושלם ואתכלהשרים ואת כלגבורי החיל עשרה אלפים גולה וכלהחרש והמסגר לא נשאר זולת דלת עםהארץ",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 15,
      "text": "ויגל אתיהויכין בבלה ואתאם המלך ואתנשי המלך ואתסריסיו ואת אולי הארץ הוליך גולה מירושלם בבלה",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 16,
      "text": "ואת כלאנשי החיל שבעת אלפים והחרש והמסגר אלף הכל גבורים עשי מלחמה ויביאם מלךבבל גולה בבלה",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 17,
      "text": "וימלך מלךבבל אתמתניה דדו תחתיו ויסב אתשמו צדקיהו פ",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 18,
      "text": "בןעשרים ואחת שנה צדקיהו במלכו ואחת עשרה שנה מלך בירושלם ושם אמו חמיטל בתירמיהו מלבנה",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 19,
      "text": "ויעש הרע בעיני יהוה ככל אשרעשה יהויקים",
      "header": "",
      "footer": ""
    },
    {
      "book_name": "2 Kings",
      "chapter": 24,
      "verse": 20,
      "text": "כי עלאף יהוה היתה בירושלם וביהודה עדהשלכו אתם מעל פניו וימרד צדקיהו במלך בבל ס",
      "header": "",
      "footer": ""
    }
  ]
}