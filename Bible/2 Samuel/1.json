{
  "book_name": "2 Samuel",
  "chapter": 1,
  "verses": [
    {
      "book_name": "2 Samuel",
      "chapter": 1,
      "verse": 1,
      "text": "ויהי אחרי מות שאול ודוד שב מהכות אתהעמלק וישב דוד בצקלג ימים שנים",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 2,
      "text": "ויהי ביום השלישי והנה איש בא מןהמחנה מעם שאול ובגדיו קרעים ואדמה עלראשו ויהי בבאו אלדוד ויפל ארצה וישתחו",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 3,
      "text": "ויאמר לו דוד אי מזה תבוא ויאמר אליו ממחנה ישראל נמלטתי",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 4,
      "text": "ויאמר אליו דוד מההיה הדבר הגדנא לי ויאמר אשרנס העם מןהמלחמה וגםהרבה נפל מןהעם וימתו וגם שאול ויהונתן בנו מתו",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 5,
      "text": "ויאמר דוד אלהנער המגיד לו איך ידעת כימת שאול ויהונתן בנו",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 6,
      "text": "ויאמר הנער המגיד לו נקרא נקריתי בהר הגלבע והנה שאול נשען עלחניתו והנה הרכב ובעלי הפרשים הדבקהו",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 7,
      "text": "ויפן אחריו ויראני ויקרא אלי ואמר הנני",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 8,
      "text": "ויאמר לי מיאתה ויאמר אליו עמלקי אנכי",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 9,
      "text": "ויאמר אלי עמדנא עלי ומתתני כי אחזני השבץ כיכלעוד נפשי בי",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 10,
      "text": "ואעמד עליו ואמתתהו כי ידעתי כי לא יחיה אחרי נפלו ואקח הנזר אשר עלראשו ואצעדה אשר עלזרעו ואביאם אלאדני הנה",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 11,
      "text": "ויחזק דוד בבגדו ויקרעם וגם כלהאנשים אשר אתו",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 12,
      "text": "ויספדו ויבכו ויצמו עדהערב עלשאול ועליהונתן בנו ועלעם יהוה ועלבית ישראל כי נפלו בחרב ס",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 13,
      "text": "ויאמר דוד אלהנער המגיד לו אי מזה אתה ויאמר בןאיש גר עמלקי אנכי",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 14,
      "text": "ויאמר אליו דוד איך לא יראת לשלח ידך לשחת אתמשיח יהוה",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 15,
      "text": "ויקרא דוד לאחד מהנערים ויאמר גש פגעבו ויכהו וימת",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 16,
      "text": "ויאמר אליו דוד דמיך עלראשך כי פיך ענה בך לאמר אנכי מתתי אתמשיח יהוה ס",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 17,
      "text": "ויקנן דוד אתהקינה הזאת עלשאול ועליהונתן בנו",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 18,
      "text": "ויאמר ללמד בנייהודה קשת הנה כתובה עלספר הישר",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 19,
      "text": "הצבי ישראל עלבמותיך חלל איך נפלו גבורים",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 20,
      "text": "אלתגידו בגת אלתבשרו בחוצת אשקלון פןתשמחנה בנות פלשתים פןתעלזנה בנות הערלים",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 21,
      "text": "הרי בגלבע אלטל ואלמטר עליכם ושדי תרומת כי שם נגעל מגן גבורים מגן שאול בלי משיח בשמן",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 22,
      "text": "מדם חללים מחלב גבורים קשת יהונתן לא נשוג אחור וחרב שאול לא תשוב ריקם",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 23,
      "text": "שאול ויהונתן הנאהבים והנעימם בחייהם ובמותם לא נפרדו מנשרים קלו מאריות גברו",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 24,
      "text": "בנות ישראל אלשאול בכינה המלבשכם שני עםעדנים המעלה עדי זהב על לבושכן",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 25,
      "text": "איך נפלו גברים בתוך המלחמה יהונתן עלבמותיך חלל",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 26,
      "text": "צרלי עליך אחי יהונתן נעמת לי מאד נפלאתה אהבתך לי מאהבת נשים",
      "header": "",
      "footer": ""
    },
    {
      "book_name": "2 Samuel",
      "chapter": 1,
      "verse": 27,
      "text": "איך נפלו גבורים ויאבדו כלי מלחמה פ",
      "header": "",
      "footer": ""
    }
  ]
}