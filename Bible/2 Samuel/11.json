{
  "book_name": "2 Samuel",
  "chapter": 11,
  "verses": [
    {
      "book_name": "2 Samuel",
      "chapter": 11,
      "verse": 1,
      "text": "ויהי לתשובת השנה לעת צאת המלאכים וישלח דוד אתיואב ואתעבדיו עמו ואתכלישראל וישחתו אתבני עמון ויצרו עלרבה ודוד יושב בירושלם ס",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 2,
      "text": "ויהי לעת הערב ויקם דוד מעל משכבו ויתהלך עלגג ביתהמלך וירא אשה רחצת מעל הגג והאשה טובת מראה מאד",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 3,
      "text": "וישלח דוד וידרש לאשה ויאמר הלואזאת בתשבע בתאליעם אשת אוריה החתי",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 4,
      "text": "וישלח דוד מלאכים ויקחה ותבוא אליו וישכב עמה והיא מתקדשת מטמאתה ותשב אלביתה",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 5,
      "text": "ותהר האשה ותשלח ותגד לדוד ותאמר הרה אנכי",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 6,
      "text": "וישלח דוד אליואב שלח אלי אתאוריה החתי וישלח יואב אתאוריה אלדוד",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 7,
      "text": "ויבא אוריה אליו וישאל דוד לשלום יואב ולשלום העם ולשלום המלחמה",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 8,
      "text": "ויאמר דוד לאוריה רד לביתך ורחץ רגליך ויצא אוריה מבית המלך ותצא אחריו משאת המלך",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 9,
      "text": "וישכב אוריה פתח בית המלך את כלעבדי אדניו ולא ירד אלביתו",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 10,
      "text": "ויגדו לדוד לאמר לאירד אוריה אלביתו ויאמר דוד אלאוריה הלוא מדרך אתה בא מדוע לאירדת אלביתך",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 11,
      "text": "ויאמר אוריה אלדוד הארון וישראל ויהודה ישבים בסכות ואדני יואב ועבדי אדני עלפני השדה חנים ואני אבוא אלביתי לאכל ולשתות ולשכב עםאשתי חיך וחי נפשך אםאעשה אתהדבר הזה",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 12,
      "text": "ויאמר דוד אלאוריה שב בזה גםהיום ומחר אשלחך וישב אוריה בירושלם ביום ההוא וממחרת",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 13,
      "text": "ויקראלו דוד ויאכל לפניו וישת וישכרהו ויצא בערב לשכב במשכבו עםעבדי אדניו ואלביתו לא ירד",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 14,
      "text": "ויהי בבקר ויכתב דוד ספר אליואב וישלח ביד אוריה",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 15,
      "text": "ויכתב בספר לאמר הבו אתאוריה אלמול פני המלחמה החזקה ושבתם מאחריו ונכה ומת ס",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 16,
      "text": "ויהי בשמור יואב אלהעיר ויתן אתאוריה אלהמקום אשר ידע כי אנשיחיל שם",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 17,
      "text": "ויצאו אנשי העיר וילחמו אתיואב ויפל מןהעם מעבדי דוד וימת גם אוריה החתי",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 18,
      "text": "וישלח יואב ויגד לדוד אתכלדברי המלחמה",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 19,
      "text": "ויצו אתהמלאך לאמר ככלותך את כלדברי המלחמה לדבר אלהמלך",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 20,
      "text": "והיה אםתעלה חמת המלך ואמר לך מדוע נגשתם אלהעיר להלחם הלוא ידעתם את אשרירו מעל החומה",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 21,
      "text": "מיהכה אתאבימלך בןירבשת הלואאשה השליכה עליו פלח רכב מעל החומה וימת בתבץ למה נגשתם אלהחומה ואמרת גם עבדך אוריה החתי מת",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 22,
      "text": "וילך המלאך ויבא ויגד לדוד את כלאשר שלחו יואב",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 23,
      "text": "ויאמר המלאך אלדוד כיגברו עלינו האנשים ויצאו אלינו השדה ונהיה עליהם עדפתח השער",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 24,
      "text": "ויראו המוראים אלעבדך מעל החומה וימותו מעבדי המלך וגם עבדך אוריה החתי מת ס",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 25,
      "text": "ויאמר דוד אלהמלאך כהתאמר אליואב אלירע בעיניך אתהדבר הזה כיכזה וכזה תאכל החרב החזק מלחמתך אלהעיר והרסה וחזקהו",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 26,
      "text": "ותשמע אשת אוריה כימת אוריה אישה ותספד עלבעלה",
      "header": "",
      "footer": ""
    },
    {
      "book_name": "2 Samuel",
      "chapter": 11,
      "verse": 27,
      "text": "ויעבר האבל וישלח דוד ויאספה אלביתו ותהילו לאשה ותלד לו בן וירע הדבר אשרעשה דוד בעיני יהוה פ",
      "header": "",
      "footer": ""
    }
  ]
}