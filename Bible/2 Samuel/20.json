{
  "book_name": "2 Samuel",
  "chapter": 20,
  "verses": [
    {
      "book_name": "2 Samuel",
      "chapter": 20,
      "verse": 1,
      "text": "ושם נקרא איש בליעל ושמו שבע בןבכרי איש ימיני ויתקע בשפר ויאמר איןלנו חלק בדוד ולא נחלהלנו בבןישי איש לאהליו ישראל",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 2,
      "text": "ויעל כלאיש ישראל מאחרי דוד אחרי שבע בןבכרי ואיש יהודה דבקו במלכם מןהירדן ועדירושלם",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 3,
      "text": "ויבא דוד אלביתו ירושלם ויקח המלך את עשרנשים פלגשים אשר הניח לשמר הבית ויתנם ביתמשמרת ויכלכלם ואליהם לאבא ותהיינה צררות עדיום מתן אלמנות חיות ס",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 4,
      "text": "ויאמר המלך אלעמשא הזעקלי אתאישיהודה שלשת ימים ואתה פה עמד",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 5,
      "text": "וילך עמשא להזעיק אתיהודה וייחר מןהמועד אשר יעדו ס",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 6,
      "text": "ויאמר דוד אלאבישי עתה ירע לנו שבע בןבכרי מןאבשלום אתה קח אתעבדי אדניך ורדף אחריו פןמצא לו ערים בצרות והציל עיננו",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 7,
      "text": "ויצאו אחריו אנשי יואב והכרתי והפלתי וכלהגברים ויצאו מירושלם לרדף אחרי שבע בןבכרי",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 8,
      "text": "הם עםהאבן הגדולה אשר בגבעון ועמשא בא לפניהם ויואב חגור מדו לבשו ועלו חגור חרב מצמדת עלמתניו בתערה והוא יצא ותפל ס",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 9,
      "text": "ויאמר יואב לעמשא השלום אתה אחי ותחז ידימין יואב בזקן עמשא לנשקלו",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 10,
      "text": "ועמשא לאנשמר בחרב אשר בידיואב ויכהו בה אלהחמש וישפך מעיו ארצה ולאשנה לו וימת ס ויואב ואבישי אחיו רדף אחרי שבע בןבכרי",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 11,
      "text": "ואיש עמד עליו מנערי יואב ויאמר מי אשר חפץ ביואב ומי אשרלדוד אחרי יואב",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 12,
      "text": "ועמשא מתגלל בדם בתוך המסלה וירא האיש כיעמד כלהעם ויסב אתעמשא מןהמסלה השדה וישלך עליו בגד כאשר ראה כלהבא עליו ועמד",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 13,
      "text": "כאשר הגה מןהמסלה עבר כלאיש אחרי יואב לרדף אחרי שבע בןבכרי",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 14,
      "text": "ויעבר בכלשבטי ישראל אבלה ובית מעכה וכלהברים ס ויקלהו ויבאו אףאחריו",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 15,
      "text": "ויבאו ויצרו עליו באבלה בית המעכה וישפכו סללה אלהעיר ותעמד בחל וכלהעם אשר אתיואב משחיתם להפיל החומה",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 16,
      "text": "ותקרא אשה חכמה מןהעיר שמעו שמעו אמרונא אליואב קרב עדהנה ואדברה אליך",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 17,
      "text": "ויקרב אליה ותאמר האשה האתה יואב ויאמר אני ותאמר לו שמע דברי אמתך ויאמר שמע אנכי",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 18,
      "text": "ותאמר לאמר דבר ידברו בראשנה לאמר שאל ישאלו באבל וכן התמו",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 19,
      "text": "אנכי שלמי אמוני ישראל אתה מבקש להמית עיר ואם בישראל למה תבלע נחלת יהוה פ",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 20,
      "text": "ויען יואב ויאמר חלילה חלילה לי אםאבלע ואםאשחית",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 21,
      "text": "לאכן הדבר כי איש מהר אפרים שבע בןבכרי שמו נשא ידו במלך בדוד תנואתו לבדו ואלכה מעל העיר ותאמר האשה אליואב הנה ראשו משלך אליך בעד החומה",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 22,
      "text": "ותבוא האשה אלכלהעם בחכמתה ויכרתו אתראש שבע בןבכרי וישלכו אליואב ויתקע בשופר ויפצו מעלהעיר איש לאהליו ויואב שב ירושלם אלהמלך ס",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 23,
      "text": "ויואב אל כלהצבא ישראל ובניה בןיהוידע עלהכרי ועלהפלתי",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 24,
      "text": "ואדרם עלהמס ויהושפט בןאחילוד המזכיר",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 25,
      "text": "ושיא ספר וצדוק ואביתר כהנים",
      "header": "",
      "footer": ""
    },
    {
      "book_name": "2 Samuel",
      "chapter": 20,
      "verse": 26,
      "text": "וגם עירא היארי היה כהן לדוד ס",
      "header": "",
      "footer": ""
    }
  ]
}