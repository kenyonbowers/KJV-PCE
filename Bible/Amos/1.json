{
  "book_name": "Amos",
  "chapter": 1,
  "verses": [
    {
      "book_name": "Amos",
      "chapter": 1,
      "verse": 1,
      "text": "דברי עמוס אשרהיה בנקדים מתקוע אשר חזה עלישראל בימי עזיה מלךיהודה ובימי ירבעם בןיואש מלך ישראל שנתים לפני הרעש",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 2,
      "text": "ויאמר יהוה מציון ישאג ומירושלם יתן קולו ואבלו נאות הרעים ויבש ראש הכרמל פ",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 3,
      "text": "כה אמר יהוה עלשלשה פשעי דמשק ועלארבעה לא אשיבנו עלדושם בחרצות הברזל אתהגלעד",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 4,
      "text": "ושלחתי אש בבית חזאל ואכלה ארמנות בןהדד",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 5,
      "text": "ושברתי בריח דמשק והכרתי יושב מבקעתאון ותומך שבט מבית עדן וגלו עםארם קירה אמר יהוה פ",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 6,
      "text": "כה אמר יהוה עלשלשה פשעי עזה ועלארבעה לא אשיבנו עלהגלותם גלות שלמה להסגיר לאדום",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 7,
      "text": "ושלחתי אש בחומת עזה ואכלה ארמנתיה",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 8,
      "text": "והכרתי יושב מאשדוד ותומך שבט מאשקלון והשיבותי ידי עלעקרון ואבדו שארית פלשתים אמר אדני יהוה פ",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 9,
      "text": "כה אמר יהוה עלשלשה פשעיצר ועלארבעה לא אשיבנו עלהסגירם גלות שלמה לאדום ולא זכרו ברית אחים",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 10,
      "text": "ושלחתי אש בחומת צר ואכלה ארמנתיה פ",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 11,
      "text": "כה אמר יהוה עלשלשה פשעי אדום ועלארבעה לא אשיבנו עלרדפו בחרב אחיו ושחת רחמיו ויטרף לעד אפו ועברתו שמרה נצח",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 12,
      "text": "ושלחתי אש בתימן ואכלה ארמנות בצרה פ",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 13,
      "text": "כה אמר יהוה עלשלשה פשעי בניעמון ועלארבעה לא אשיבנו עלבקעם הרות הגלעד למען הרחיב אתגבולם",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 14,
      "text": "והצתי אש בחומת רבה ואכלה ארמנותיה בתרועה ביום מלחמה בסער ביום סופה",
      "header": "",
      "footer": ""
    },
    {
      "book_name": "Amos",
      "chapter": 1,
      "verse": 15,
      "text": "והלך מלכם בגולה הוא ושריו יחדו אמר יהוה פ",
      "header": "",
      "footer": ""
    }
  ]
}