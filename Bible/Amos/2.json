{
  "book_name": "Amos",
  "chapter": 2,
  "verses": [
    {
      "book_name": "Amos",
      "chapter": 2,
      "verse": 1,
      "text": "כה אמר יהוה עלשלשה פשעי מואב ועלארבעה לא אשיבנו עלשרפו עצמות מלךאדום לשיד",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 2,
      "text": "ושלחתיאש במואב ואכלה ארמנות הקריות ומת בשאון מואב בתרועה בקול שופר",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 3,
      "text": "והכרתי שופט מקרבה וכלשריה אהרוג עמו אמר יהוה פ",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 4,
      "text": "כה אמר יהוה עלשלשה פשעי יהודה ועלארבעה לא אשיבנו עלמאסם אתתורת יהוה וחקיו לא שמרו ויתעום כזביהם אשרהלכו אבותם אחריהם",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 5,
      "text": "ושלחתי אש ביהודה ואכלה ארמנות ירושלם פ",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 6,
      "text": "כה אמר יהוה עלשלשה פשעי ישראל ועלארבעה לא אשיבנו עלמכרם בכסף צדיק ואביון בעבור נעלים",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 7,
      "text": "השאפים עלעפרארץ בראש דלים ודרך ענוים יטו ואיש ואביו ילכו אלהנערה למען חלל אתשם קדשי",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 8,
      "text": "ועלבגדים חבלים יטו אצל כלמזבח ויין ענושים ישתו בית אלהיהם",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 9,
      "text": "ואנכי השמדתי אתהאמרי מפניהם אשר כגבה ארזים גבהו וחסן הוא כאלונים ואשמיד פריו ממעל ושרשיו מתחת",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 10,
      "text": "ואנכי העליתי אתכם מארץ מצרים ואולך אתכם במדבר ארבעים שנה לרשת אתארץ האמרי",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 11,
      "text": "ואקים מבניכם לנביאים ומבחוריכם לנזרים האף איןזאת בני ישראל נאםיהוה",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 12,
      "text": "ותשקו אתהנזרים יין ועלהנביאים צויתם לאמר לא תנבאו",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 13,
      "text": "הנה אנכי מעיק תחתיכם כאשר תעיק העגלה המלאה לה עמיר",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 14,
      "text": "ואבד מנוס מקל וחזק לאיאמץ כחו וגבור לאימלט נפשו",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 15,
      "text": "ותפש הקשת לא יעמד וקל ברגליו לא ימלט ורכב הסוס לא ימלט נפשו",
      "header": "",
      "footer": ""
    },
    {
      "book_name": "Amos",
      "chapter": 2,
      "verse": 16,
      "text": "ואמיץ לבו בגבורים ערום ינוס ביוםההוא נאםיהוה פ",
      "header": "",
      "footer": ""
    }
  ]
}