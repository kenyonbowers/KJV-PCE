{
  "book_name": "Daniel",
  "chapter": 4,
  "verses": [
    {
      "book_name": "Daniel",
      "chapter": 4,
      "verse": 1,
      "text": "נבוכדנצר מלכא לכלעממיא אמיא ולשניא דידארין בכלארעא שלמכון ישגא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 2,
      "text": "אתיא ותמהיא די עבד עמי אלהא עליא שפר קדמי להחויה",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 3,
      "text": "אתוהי כמה רברבין ותמהוהי כמה תקיפין מלכותה מלכות עלם ושלטנה עםדר ודר",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 4,
      "text": "אנה נבוכדנצר שלה הוית בביתי ורענן בהיכלי",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 5,
      "text": "חלם חזית וידחלנני והרהרין עלמשכבי וחזוי ראשי יבהלנני",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 6,
      "text": "ומני שים טעם להנעלה קדמי לכל חכימי בבל דיפשר חלמא יהודענני",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 7,
      "text": "באדין עללין חרטמיא אשפיא כשדיא וגזריא וחלמא אמר אנה קדמיהון ופשרה לאמהודעין לי",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 8,
      "text": "ועד אחרין על קדמי דניאל דישמה בלטשאצר כשם אלהי ודי רוחאלהין קדישין בה וחלמא קדמוהי אמרת",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 9,
      "text": "בלטשאצר רב חרטמיא די אנה ידעת די רוח אלהין קדישין בך וכלרז לאאנס לך חזוי חלמי דיחזית ופשרה אמר",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 10,
      "text": "וחזוי ראשי עלמשכבי חזה הוית ואלו אילן בגוא ארעא ורומה שגיא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 11,
      "text": "רבה אילנא ותקף ורומה ימטא לשמיא וחזותה לסוף כלארעא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 12,
      "text": "עפיה שפיר ואנבה שגיא ומזון לכלאבה תחתוהי תטלל חיות ברא ובענפוהי ידרון צפרי שמיא ומנה יתזין כלבשרא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 13,
      "text": "חזה הוית בחזוי ראשי עלמשכבי ואלו עיר וקדיש מןשמיא נחת",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 14,
      "text": "קרא בחיל וכן אמר גדו אילנא וקצצו ענפוהי אתרו עפיה ובדרו אנבה תנד חיותא מןתחתוהי וצפריא מןענפוהי",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 15,
      "text": "ברם עקר שרשוהי בארעא שבקו ובאסור דיפרזל ונחש בדתאא די ברא ובטל שמיא יצטבע ועםחיותא חלקה בעשב ארעא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 16,
      "text": "לבבה מןאנושא ישנון ולבב חיוה יתיהב לה ושבעה עדנין יחלפון עלוהי",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 17,
      "text": "בגזרת עירין פתגמא ומאמר קדישין שאלתא עדדברת די ינדעון חייא דישליט עליא במלכות אנושא ולמןדי יצבא יתננה ושפל אנשים יקים עליה",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 18,
      "text": "דנה חלמא חזית אנה מלכא נבוכדנצר ואנתה בלטשאצר פשרא אמר כלקבל די כלחכימי מלכותי לאיכלין פשרא להודעתני ואנתה כהל די רוחאלהין קדישין בך",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 19,
      "text": "אדין דניאל דישמה בלטשאצר אשתומם כשעה חדה ורעינהי יבהלנה ענה מלכא ואמר בלטשאצר חלמא ופשרא אליבהלך ענה בלטשאצר ואמר מראי חלמא לשנאיך ופשרה לעריך",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 20,
      "text": "אילנא די חזית די רבה ותקף ורומה ימטא לשמיא וחזותה לכלארעא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 21,
      "text": "ועפיה שפיר ואנבה שגיא ומזון לכלאבה תחתוהי תדור חיות ברא ובענפוהי ישכנן צפרי שמיא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 22,
      "text": "אנתההוא מלכא די רבית ותקפת ורבותך רבת ומטת לשמיא ושלטנך לסוף ארעא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 23,
      "text": "ודי חזה מלכא עיר וקדיש נחת מןשמיא ואמר גדו אילנא וחבלוהי ברם עקר שרשוהי בארעא שבקו ובאסור דיפרזל ונחש בדתאא די ברא ובטל שמיא יצטבע ועםחיות ברא חלקה עד דישבעה עדנין יחלפון עלוהי",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 24,
      "text": "דנה פשרא מלכא וגזרת עליא היא די מטת עלמראי מלכא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 25,
      "text": "ולך טרדין מןאנשא ועםחיות ברא להוה מדרך ועשבא כתורין לך יטעמון ומטל שמיא לך מצבעין ושבעה עדנין יחלפון עליך עד דיתנדע דישליט עליא במלכות אנשא ולמןדי יצבא יתננה",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 26,
      "text": "ודי אמרו למשבק עקר שרשוהי די אילנא מלכותך לך קימה מןדי תנדע די שלטן שמיא",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 27,
      "text": "להן מלכא מלכי ישפר עליך וחטיך בצדקה פרק ועויתך במחן ענין הן תהוא ארכה לשלותך",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 28,
      "text": "כלא מטא עלנבוכדנצר מלכא פ",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 29,
      "text": "לקצת ירחין תריעשר עלהיכל מלכותא די בבל מהלך הוה",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 30,
      "text": "ענה מלכא ואמר הלא דאהיא בבל רבתא דיאנה בניתה לבית מלכו בתקף חסני וליקר הדרי",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 31,
      "text": "עוד מלתא בפם מלכא קל מןשמיא נפל לך אמרין נבוכדנצר מלכא מלכותה עדת מנך",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 32,
      "text": "ומןאנשא לך טרדין ועםחיות ברא מדרך עשבא כתורין לך יטעמון ושבעה עדנין יחלפון עליך עד דיתנדע דישליט עליא במלכות אנשא ולמןדי יצבא יתננה",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 33,
      "text": "בהשעתא מלתא ספת עלנבוכדנצר ומןאנשא טריד ועשבא כתורין יאכל ומטל שמיא גשמה יצטבע עד די שערה כנשרין רבה וטפרוהי כצפרין",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 34,
      "text": "ולקצת יומיה אנה נבוכדנצר עיני לשמיא נטלת ומנדעי עלי יתוב ולעליא ברכת ולחי עלמא שבחת והדרת די שלטנה שלטן עלם ומלכותה עםדר ודר",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 35,
      "text": "וכלדארי ארעא כלה חשיבין וכמצביה עבד בחיל שמיא ודארי ארעא ולא איתי דיימחא בידה ויאמר לה מה עבדת",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 36,
      "text": "בהזמנא מנדעי יתוב עלי וליקר מלכותי הדרי וזוי יתוב עלי ולי הדברי ורברבני יבעון ועלמלכותי התקנת ורבו יתירה הוספת לי",
      "header": "",
      "footer": ""
    },
    {
      "book_name": "Daniel",
      "chapter": 4,
      "verse": 37,
      "text": "כען אנה נבוכדנצר משבח ומרומם ומהדר למלך שמיא די כלמעבדוהי קשט וארחתה דין ודי מהלכין בגוה יכל להשפלה פ",
      "header": "",
      "footer": ""
    }
  ]
}