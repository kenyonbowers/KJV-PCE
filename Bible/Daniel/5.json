{
  "book_name": "Daniel",
  "chapter": 5,
  "verses": [
    {
      "book_name": "Daniel",
      "chapter": 5,
      "verse": 1,
      "text": "בלשאצר מלכא עבד לחם רב לרברבנוהי אלף ולקבל אלפא חמרא שתה",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 2,
      "text": "בלשאצר אמר בטעם חמרא להיתיה למאני דהבא וכספא די הנפק נבוכדנצר אבוהי מןהיכלא די בירושלם וישתון בהון מלכא ורברבנוהי שגלתה ולחנתה",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 3,
      "text": "באדין היתיו מאני דהבא די הנפקו מןהיכלא דיבית אלהא די בירושלם ואשתיו בהון מלכא ורברבנוהי שגלתה ולחנתה",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 4,
      "text": "אשתיו חמרא ושבחו לאלהי דהבא וכספא נחשא פרזלא אעא ואבנא",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 5,
      "text": "בהשעתה נפקו אצבען די ידאנש וכתבן לקבל נברשתא עלגירא דיכתל היכלא די מלכא ומלכא חזה פס ידה די כתבה",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 6,
      "text": "אדין מלכא זיוהי שנוהי ורעינהי יבהלונה וקטרי חרצה משתרין וארכבתה דא לדא נקשן",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 7,
      "text": "קרא מלכא בחיל להעלה לאשפיא כשדיא וגזריא ענה מלכא ואמר לחכימי בבל די כלאנש דייקרה כתבה דנה ופשרה יחונני ארגונא ילבש והמונכא דידהבא עלצוארה ותלתי במלכותא ישלט ס",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 8,
      "text": "אדין עללין כל חכימי מלכא ולאכהלין כתבא למקרא ופשרא להודעה למלכא",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 9,
      "text": "אדין מלכא בלשאצר שגיא מתבהל וזיוהי שנין עלוהי ורברבנוהי משתבשין",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 10,
      "text": "מלכתא לקבל מלי מלכא ורברבנוהי לבית משתיא עללת ענת מלכתא ואמרת מלכא לעלמין חיי אליבהלוך רעיונך וזיויך אלישתנו",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 11,
      "text": "איתי גבר במלכותך די רוח אלהין קדישין בה וביומי אבוך נהירו ושכלתנו וחכמה כחכמתאלהין השתכחת בה ומלכא נבכדנצר אבוך רב חרטמין אשפין כשדאין גזרין הקימה אבוך מלכא",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 12,
      "text": "כלקבל די רוח יתירה ומנדע ושכלתנו מפשר חלמין ואחוית אחידן ומשרא קטרין השתכחת בה בדניאל דימלכא שםשמה בלטשאצר כען דניאל יתקרי ופשרה יהחוה פ",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 13,
      "text": "באדין דניאל העל קדם מלכא ענה מלכא ואמר לדניאל אנתההוא דניאל דימןבני גלותא די יהוד די היתי מלכא אבי מןיהוד",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 14,
      "text": "ושמעת עליך די רוח אלהין בך ונהירו ושכלתנו וחכמה יתירה השתכחת בך",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 15,
      "text": "וכען העלו קדמי חכימיא אשפיא דיכתבה דנה יקרון ופשרה להודעתני ולאכהלין פשרמלתא להחויה",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 16,
      "text": "ואנה שמעת עליך דיתוכל פשרין למפשר וקטרין למשרא כען הן תוכל כתבא למקרא ופשרה להודעתני ארגונא תלבש והמונכא דידהבא עלצוארך ותלתא במלכותא תשלט פ",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 17,
      "text": "באדין ענה דניאל ואמר קדם מלכא מתנתך לך להוין ונבזביתך לאחרן הב ברם כתבא אקרא למלכא ופשרא אהודענה",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 18,
      "text": "אנתה מלכא אלהא עליא מלכותא ורבותא ויקרא והדרה יהב לנבכדנצר אבוך",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 19,
      "text": "ומןרבותא די יהבלה כל עממיא אמיא ולשניא הוו זאעין ודחלין מןקדמוהי דיהוה צבא הוא קטל ודיהוה צבא הוה מחא ודיהוה צבא הוה מרים ודיהוה צבא הוה משפיל",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 20,
      "text": "וכדי רם לבבה ורוחה תקפת להזדה הנחת מןכרסא מלכותה ויקרה העדיו מנה",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 21,
      "text": "ומןבני אנשא טריד ולבבה עםחיותא שוי ועםערדיא מדורה עשבא כתורין יטעמונה ומטל שמיא גשמה יצטבע עד דיידע דישליט אלהא עליא במלכות אנשא ולמןדי יצבה יהקים עליה",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 22,
      "text": "ואנתה ברה בלשאצר לא השפלת לבבך כלקבל די כלדנה ידעת",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 23,
      "text": "ועל מראשמיא התרוממת ולמאניא דיביתה היתיו קדמיך ואנתה ורברבניך שגלתך ולחנתך חמרא שתין בהון ולאלהי כספאודהבא נחשא פרזלא אעא ואבנא די לאחזין ולאשמעין ולא ידעין שבחת ולאלהא דינשמתך בידה וכלארחתך לה לא הדרת",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 24,
      "text": "באדין מןקדמוהי שליח פסא דיידא וכתבא דנה רשים",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 25,
      "text": "ודנה כתבא די רשים מנא מנא תקל ופרסין",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 26,
      "text": "דנה פשרמלתא מנא מנהאלהא מלכותך והשלמה",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 27,
      "text": "תקל תקילתה במאזניא והשתכחת חסיר",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 28,
      "text": "פרס פריסת מלכותך ויהיבת למדי ופרס",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 29,
      "text": "באדין אמר בלשאצר והלבישו לדניאל ארגונא והמונכא דידהבא עלצוארה והכרזו עלוהי דילהוא שליט תלתא במלכותא",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 30,
      "text": "בה בליליא קטיל בלאשצר מלכא כשדיא פ",
      "header": "",
      "footer": ""
    },
    {
      "book_name": "Daniel",
      "chapter": 5,
      "verse": 31,
      "text": "ודריוש מדיא קבל מלכותא כבר שנין שתין ותרתין",
      "header": "",
      "footer": ""
    }
  ]
}