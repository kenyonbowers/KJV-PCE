{
  "book_name": "Daniel",
  "chapter": 7,
  "verses": [
    {
      "book_name": "Daniel",
      "chapter": 7,
      "verse": 1,
      "text": "בשנת חדה לבלאשצר מלך בבל דניאל חלם חזה וחזוי ראשה עלמשכבה באדין חלמא כתב ראש מלין אמר",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 2,
      "text": "ענה דניאל ואמר חזה הוית בחזוי עםליליא וארו ארבע רוחי שמיא מגיחן לימא רבא",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 3,
      "text": "וארבע חיון רברבן סלקן מןימא שנין דא מןדא",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 4,
      "text": "קדמיתא כאריה וגפין דינשר לה חזה הוית עד דימריטו גפיה ונטילת מןארעא ועלרגלין כאנש הקימת ולבב אנש יהיב לה",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 5,
      "text": "וארו חיוה אחרי תנינה דמיה לדב ולשטרחד הקמת ותלת עלעין בפמה בין שניה וכן אמרין לה קומי אכלי בשר שגיא",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 6,
      "text": "באתר דנה חזה הוית וארו אחרי כנמר ולה גפין ארבע דיעוף עלגביה וארבעה ראשין לחיותא ושלטן יהיב לה",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 7,
      "text": "באתר דנה חזה הוית בחזוי ליליא וארו חיוה רביעיה דחילה ואימתני ותקיפא יתירא ושנין דיפרזל לה רברבן אכלה ומדקה ושארא ברגליה רפסה והיא משניה מןכלחיותא די קדמיה וקרנין עשר לה",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 8,
      "text": "משתכל הוית בקרניא ואלו קרן אחרי זעירה סלקת ביניהון ותלת מןקרניא קדמיתא אתעקרו מןקדמיה ואלו עינין כעיני אנשא בקרנאדא ופם ממלל רברבן",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 9,
      "text": "חזה הוית עד די כרסון רמיו ועתיק יומין יתב לבושה כתלג חור ושער ראשה כעמר נקא כרסיה שביבין דינור גלגלוהי נור דלק",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 10,
      "text": "נהר דינור נגד ונפק מןקדמוהי אלף אלפים ישמשונה ורבו רבון קדמוהי יקומון דינא יתב וספרין פתיחו",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 11,
      "text": "חזה הוית באדין מןקל מליא רברבתא די קרנא ממללה חזה הוית עד די קטילת חיותא והובד גשמה ויהיבת ליקדת אשא",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 12,
      "text": "ושאר חיותא העדיו שלטנהון וארכה בחיין יהיבת להון עדזמן ועדן",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 13,
      "text": "חזה הוית בחזוי ליליא וארו עםענני שמיא כבר אנש אתה הוה ועדעתיק יומיא מטה וקדמוהי הקרבוהי",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 14,
      "text": "ולה יהיב שלטן ויקר ומלכו וכל עממיא אמיא ולשניא לה יפלחון שלטנה שלטן עלם דילא יעדה ומלכותה דילא תתחבל פ",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 15,
      "text": "אתכרית רוחי אנה דניאל בגוא נדנה וחזוי ראשי יבהלנני",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 16,
      "text": "קרבת עלחד מןקאמיא ויציבא אבעאמנה עלכלדנה ואמרלי ופשר מליא יהודענני",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 17,
      "text": "אלין חיותא רברבתא די אנין ארבע ארבעה מלכין יקומון מןארעא",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 18,
      "text": "ויקבלון מלכותא קדישי עליונין ויחסנון מלכותא עדעלמא ועד עלם עלמיא",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 19,
      "text": "אדין צבית ליצבא עלחיותא רביעיתא דיהות שניה מןכלהון דחילה יתירה שניה דיפרזל וטפריה דינחש אכלה מדקה ושארא ברגליה רפסה",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 20,
      "text": "ועלקרניא עשר די בראשה ואחרי די סלקת ונפלו מןקדמיה תלת וקרנא דכן ועינין לה ופם ממלל רברבן וחזוה רב מןחברתה",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 21,
      "text": "חזה הוית וקרנא דכן עבדה קרב עםקדישין ויכלה להון",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 22,
      "text": "עד דיאתה עתיק יומיא ודינא יהב לקדישי עליונין וזמנא מטה ומלכותא החסנו קדישין",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 23,
      "text": "כן אמר חיותא רביעיתא מלכו רביעיא תהוא בארעא די תשנא מןכלמלכותא ותאכל כלארעא ותדושנה ותדקנה",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 24,
      "text": "וקרניא עשר מנה מלכותה עשרה מלכין יקמון ואחרן יקום אחריהון והוא ישנא מןקדמיא ותלתה מלכין יהשפל",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 25,
      "text": "ומלין לצד עליא ימלל ולקדישי עליונין יבלא ויסבר להשניה זמנין ודת ויתיהבון בידה עדעדן ועדנין ופלג עדן",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 26,
      "text": "ודינא יתב ושלטנה יהעדון להשמדה ולהובדה עדסופא",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 27,
      "text": "ומלכותה ושלטנא ורבותא די מלכות תחות כלשמיא יהיבת לעם קדישי עליונין מלכותה מלכות עלם וכל שלטניא לה יפלחון וישתמעון",
      "header": "",
      "footer": ""
    },
    {
      "book_name": "Daniel",
      "chapter": 7,
      "verse": 28,
      "text": "עדכה סופא דימלתא אנה דניאל שגיא רעיוני יבהלנני וזיוי ישתנון עלי ומלתא בלבי נטרת פ",
      "header": "",
      "footer": ""
    }
  ]
}