{
  "book_name": "Daniel",
  "chapter": 9,
  "verses": [
    {
      "book_name": "Daniel",
      "chapter": 9,
      "verse": 1,
      "text": "בשנת אחת לדריוש בןאחשורוש מזרע מדי אשר המלך על מלכות כשדים",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 2,
      "text": "בשנת אחת למלכו אני דניאל בינתי בספרים מספר השנים אשר היה דבריהוה אלירמיה הנביא למלאות לחרבות ירושלם שבעים שנה",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 3,
      "text": "ואתנה אתפני אלאדני האלהים לבקש תפלה ותחנונים בצום ושק ואפר",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 4,
      "text": "ואתפללה ליהוה אלהי ואתודה ואמרה אנא אדני האל הגדול והנורא שמר הברית והחסד לאהביו ולשמרי מצותיו",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 5,
      "text": "חטאנו ועוינו והרשענו ומרדנו וסור ממצותך וממשפטיך",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 6,
      "text": "ולא שמענו אלעבדיך הנביאים אשר דברו בשמך אלמלכינו שרינו ואבתינו ואל כלעם הארץ",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 7,
      "text": "לך אדני הצדקה ולנו בשת הפנים כיום הזה לאיש יהודה וליושבי ירושלם ולכלישראל הקרבים והרחקים בכלהארצות אשר הדחתם שם במעלם אשר מעלובך",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 8,
      "text": "יהוה לנו בשת הפנים למלכינו לשרינו ולאבתינו אשר חטאנו לך",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 9,
      "text": "לאדני אלהינו הרחמים והסלחות כי מרדנו בו",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 10,
      "text": "ולא שמענו בקול יהוה אלהינו ללכת בתורתיו אשר נתן לפנינו ביד עבדיו הנביאים",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 11,
      "text": "וכלישראל עברו אתתורתך וסור לבלתי שמוע בקלך ותתך עלינו האלה והשבעה אשר כתובה בתורת משה עבדהאלהים כי חטאנו לו",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 12,
      "text": "ויקם אתדבריו אשרדבר עלינו ועל שפטינו אשר שפטונו להביא עלינו רעה גדלה אשר לאנעשתה תחת כלהשמים כאשר נעשתה בירושלם",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 13,
      "text": "כאשר כתוב בתורת משה את כלהרעה הזאת באה עלינו ולאחלינו אתפני יהוה אלהינו לשוב מעוננו ולהשכיל באמתך",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 14,
      "text": "וישקד יהוה עלהרעה ויביאה עלינו כיצדיק יהוה אלהינו עלכלמעשיו אשר עשה ולא שמענו בקלו",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 15,
      "text": "ועתה אדני אלהינו אשר הוצאת אתעמך מארץ מצרים ביד חזקה ותעשלך שם כיום הזה חטאנו רשענו",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 16,
      "text": "אדני ככלצדקתך ישבנא אפך וחמתך מעירך ירושלם הרקדשך כי בחטאינו ובעונות אבתינו ירושלם ועמך לחרפה לכלסביבתינו",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 17,
      "text": "ועתה שמע אלהינו אלתפלת עבדך ואלתחנוניו והאר פניך עלמקדשך השמם למען אדני",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 18,
      "text": "הטה אלהי אזנך ושמע פקחה עיניך וראה שממתינו והעיר אשרנקרא שמך עליה כי לא עלצדקתינו אנחנו מפילים תחנונינו לפניך כי עלרחמיך הרבים",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 19,
      "text": "אדני שמעה אדני סלחה אדני הקשיבה ועשה אלתאחר למענך אלהי כישמך נקרא עלעירך ועלעמך",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 20,
      "text": "ועוד אני מדבר ומתפלל ומתודה חטאתי וחטאת עמי ישראל ומפיל תחנתי לפני יהוה אלהי על הרקדש אלהי",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 21,
      "text": "ועוד אני מדבר בתפלה והאיש גבריאל אשר ראיתי בחזון בתחלה מעף ביעף נגע אלי כעת מנחתערב",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 22,
      "text": "ויבן וידבר עמי ויאמר דניאל עתה יצאתי להשכילך בינה",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 23,
      "text": "בתחלת תחנוניך יצא דבר ואני באתי להגיד כי חמודות אתה ובין בדבר והבן במראה",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 24,
      "text": "שבעים שבעים נחתך עלעמך ועלעיר קדשך לכלא הפשע ולחתם חטאות ולכפר עון ולהביא צדק עלמים ולחתם חזון ונביא ולמשח קדש קדשים",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 25,
      "text": "ותדע ותשכל מןמצא דבר להשיב ולבנות ירושלם עדמשיח נגיד שבעים שבעה ושבעים ששים ושנים תשוב ונבנתה רחוב וחרוץ ובצוק העתים",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 26,
      "text": "ואחרי השבעים ששים ושנים יכרת משיח ואין לו והעיר והקדש ישחית עם נגיד הבא וקצו בשטף ועד קץ מלחמה נחרצת שממות",
      "header": "",
      "footer": ""
    },
    {
      "book_name": "Daniel",
      "chapter": 9,
      "verse": 27,
      "text": "והגביר ברית לרבים שבוע אחד וחצי השבוע ישבית זבח ומנחה ועל כנף שקוצים משמם ועדכלה ונחרצה תתך עלשמם פ",
      "header": "",
      "footer": ""
    }
  ]
}