{
  "book_name": "Deuteronomy",
  "chapter": 26,
  "verses": [
    {
      "book_name": "Deuteronomy",
      "chapter": 26,
      "verse": 1,
      "text": "והיה כיתבוא אלהארץ אשר יהוה אלהיך נתן לך נחלה וירשתה וישבת בה",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 2,
      "text": "ולקחת מראשית כלפרי האדמה אשר תביא מארצך אשר יהוה אלהיך נתן לך ושמת בטנא והלכת אלהמקום אשר יבחר יהוה אלהיך לשכן שמו שם",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 3,
      "text": "ובאת אלהכהן אשר יהיה בימים ההם ואמרת אליו הגדתי היום ליהוה אלהיך כיבאתי אלהארץ אשר נשבע יהוה לאבתינו לתת לנו",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 4,
      "text": "ולקח הכהן הטנא מידך והניחו לפני מזבח יהוה אלהיך",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 5,
      "text": "וענית ואמרת לפני יהוה אלהיך ארמי אבד אבי וירד מצרימה ויגר שם במתי מעט ויהישם לגוי גדול עצום ורב",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 6,
      "text": "וירעו אתנו המצרים ויענונו ויתנו עלינו עבדה קשה",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 7,
      "text": "ונצעק אליהוה אלהי אבתינו וישמע יהוה אתקלנו וירא אתענינו ואתעמלנו ואתלחצנו",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 8,
      "text": "ויוצאנו יהוה ממצרים ביד חזקה ובזרע נטויה ובמרא גדל ובאתות ובמפתים",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 9,
      "text": "ויבאנו אלהמקום הזה ויתןלנו אתהארץ הזאת ארץ זבת חלב ודבש",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 10,
      "text": "ועתה הנה הבאתי אתראשית פרי האדמה אשרנתתה לי יהוה והנחתו לפני יהוה אלהיך והשתחוית לפני יהוה אלהיך",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 11,
      "text": "ושמחת בכלהטוב אשר נתןלך יהוה אלהיך ולביתך אתה והלוי והגר אשר בקרבך ס",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 12,
      "text": "כי תכלה לעשר אתכלמעשר תבואתך בשנה השלישת שנת המעשר ונתתה ללוי לגר ליתום ולאלמנה ואכלו בשעריך ושבעו",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 13,
      "text": "ואמרת לפני יהוה אלהיך בערתי הקדש מןהבית וגם נתתיו ללוי ולגר ליתום ולאלמנה ככלמצותך אשר צויתני לאעברתי ממצותיך ולא שכחתי",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 14,
      "text": "לאאכלתי באני ממנו ולאבערתי ממנו בטמא ולאנתתי ממנו למת שמעתי בקול יהוה אלהי עשיתי ככל אשר צויתני",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 15,
      "text": "השקיפה ממעון קדשך מןהשמים וברך אתעמך אתישראל ואת האדמה אשר נתתה לנו כאשר נשבעת לאבתינו ארץ זבת חלב ודבש ס",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 16,
      "text": "היום הזה יהוה אלהיך מצוך לעשות אתהחקים האלה ואתהמשפטים ושמרת ועשית אותם בכללבבך ובכלנפשך",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 17,
      "text": "אתיהוה האמרת היום להיות לך לאלהים וללכת בדרכיו ולשמר חקיו ומצותיו ומשפטיו ולשמע בקלו",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 18,
      "text": "ויהוה האמירך היום להיות לו לעם סגלה כאשר דברלך ולשמר כלמצותיו",
      "header": "",
      "footer": ""
    },
    {
      "book_name": "Deuteronomy",
      "chapter": 26,
      "verse": 19,
      "text": "ולתתך עליון על כלהגוים אשר עשה לתהלה ולשם ולתפארת ולהיתך עםקדש ליהוה אלהיך כאשר דבר ס",
      "header": "",
      "footer": ""
    }
  ]
}