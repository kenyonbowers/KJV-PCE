{
  "book_name": "Deuteronomy",
  "chapter": 29,
  "verses": [
    {
      "book_name": "Deuteronomy",
      "chapter": 29,
      "verse": 1,
      "text": "אלה דברי הברית אשרצוה יהוה אתמשה לכרת אתבני ישראל בארץ מואב מלבד הברית אשרכרת אתם בחרב פ",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 2,
      "text": "ויקרא משה אלכלישראל ויאמר אלהם אתם ראיתם את כלאשר עשה יהוה לעיניכם בארץ מצרים לפרעה ולכלעבדיו ולכלארצו",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 3,
      "text": "המסות הגדלת אשר ראו עיניך האתת והמפתים הגדלים ההם",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 4,
      "text": "ולאנתן יהוה לכם לב לדעת ועינים לראות ואזנים לשמע עד היום הזה",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 5,
      "text": "ואולך אתכם ארבעים שנה במדבר לאבלו שלמתיכם מעליכם ונעלך לאבלתה מעל רגלך",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 6,
      "text": "לחם לא אכלתם ויין ושכר לא שתיתם למען תדעו כי אני יהוה אלהיכם",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 7,
      "text": "ותבאו אלהמקום הזה ויצא סיחן מלךחשבון ועוג מלךהבשן לקראתנו למלחמה ונכם",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 8,
      "text": "ונקח אתארצם ונתנה לנחלה לראובני ולגדי ולחצי שבט המנשי",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 9,
      "text": "ושמרתם אתדברי הברית הזאת ועשיתם אתם למען תשכילו את כלאשר תעשון פ",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 10,
      "text": "אתם נצבים היום כלכם לפני יהוה אלהיכם ראשיכם שבטיכם זקניכם ושטריכם כל איש ישראל",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 11,
      "text": "טפכם נשיכם וגרך אשר בקרב מחניך מחטב עציך עד שאב מימיך",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 12,
      "text": "לעברך בברית יהוה אלהיך ובאלתו אשר יהוה אלהיך כרת עמך היום",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 13,
      "text": "למען הקיםאתך היום לו לעם והוא יהיהלך לאלהים כאשר דברלך וכאשר נשבע לאבתיך לאברהם ליצחק וליעקב",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 14,
      "text": "ולא אתכם לבדכם אנכי כרת אתהברית הזאת ואתהאלה הזאת",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 15,
      "text": "כי אתאשר ישנו פה עמנו עמד היום לפני יהוה אלהינו ואת אשר איננו פה עמנו היום",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 16,
      "text": "כיאתם ידעתם את אשרישבנו בארץ מצרים ואת אשרעברנו בקרב הגוים אשר עברתם",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 17,
      "text": "ותראו אתשקוציהם ואת גלליהם עץ ואבן כסף וזהב אשר עמהם",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 18,
      "text": "פןיש בכם איש אואשה או משפחה אושבט אשר לבבו פנה היום מעם יהוה אלהינו ללכת לעבד אתאלהי הגוים ההם פןיש בכם שרש פרה ראש ולענה",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 19,
      "text": "והיה בשמעו אתדברי האלה הזאת והתברך בלבבו לאמר שלום יהיהלי כי בשררות לבי אלך למען ספות הרוה אתהצמאה",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 20,
      "text": "לאיאבה יהוה סלח לו כי אז יעשן אףיהוה וקנאתו באיש ההוא ורבצה בו כלהאלה הכתובה בספר הזה ומחה יהוה אתשמו מתחת השמים",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 21,
      "text": "והבדילו יהוה לרעה מכל שבטי ישראל ככל אלות הברית הכתובה בספר התורה הזה",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 22,
      "text": "ואמר הדור האחרון בניכם אשר יקומו מאחריכם והנכרי אשר יבא מארץ רחוקה וראו אתמכות הארץ ההוא ואתתחלאיה אשרחלה יהוה בה",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 23,
      "text": "גפרית ומלח שרפה כלארצה לא תזרע ולא תצמח ולאיעלה בה כלעשב כמהפכת סדם ועמרה אדמה וצביים אשר הפך יהוה באפו ובחמתו",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 24,
      "text": "ואמרו כלהגוים עלמה עשה יהוה ככה לארץ הזאת מה חרי האף הגדול הזה",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 25,
      "text": "ואמרו על אשר עזבו אתברית יהוה אלהי אבתם אשר כרת עמם בהוציאו אתם מארץ מצרים",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 26,
      "text": "וילכו ויעבדו אלהים אחרים וישתחוו להם אלהים אשר לאידעום ולא חלק להם",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 27,
      "text": "ויחראף יהוה בארץ ההוא להביא עליה אתכלהקללה הכתובה בספר הזה",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 28,
      "text": "ויתשם יהוה מעל אדמתם באף ובחמה ובקצף גדול וישלכם אלארץ אחרת כיום הזה",
      "header": "",
      "footer": ""
    },
    {
      "book_name": "Deuteronomy",
      "chapter": 29,
      "verse": 29,
      "text": "הנסתרת ליהוה אלהינו והנגלת לנו ולבנינו עדעולם לעשות אתכלדברי התורה הזאת ס",
      "header": "",
      "footer": ""
    }
  ]
}