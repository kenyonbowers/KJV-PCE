{
  "book_name": "Deuteronomy",
  "chapter": 32,
  "verses": [
    {
      "book_name": "Deuteronomy",
      "chapter": 32,
      "verse": 1,
      "text": "האזינו השמים ואדברה ותשמע הארץ אמריפי",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 2,
      "text": "יערף כמטר לקחי תזל כטל אמרתי כשעירם עלידשא וכרביבים עליעשב",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 3,
      "text": "כי שם יהוה אקרא הבו גדל לאלהינו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 4,
      "text": "הצור תמים פעלו כי כלדרכיו משפט אל אמונה ואין עול צדיק וישר הוא",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 5,
      "text": "שחת לו לא בניו מומם דור עקש ופתלתל",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 6,
      "text": "הליהוה תגמלוזאת עם נבל ולא חכם הלואהוא אביך קנך הוא עשך ויכננך",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 7,
      "text": "זכר ימות עולם בינו שנות דורודור שאל אביך ויגדך זקניך ויאמרו לך",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 8,
      "text": "בהנחל עליון גוים בהפרידו בני אדם יצב גבלת עמים למספר בני ישראל",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 9,
      "text": "כי חלק יהוה עמו יעקב חבל נחלתו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 10,
      "text": "ימצאהו בארץ מדבר ובתהו ילל ישמן יסבבנהו יבוננהו יצרנהו כאישון עינו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 11,
      "text": "כנשר יעיר קנו עלגוזליו ירחף יפרש כנפיו יקחהו ישאהו עלאברתו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 12,
      "text": "יהוה בדד ינחנו ואין עמו אל נכר",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 13,
      "text": "ירכבהו עלבמותי ארץ ויאכל תנובת שדי וינקהו דבש מסלע ושמן מחלמיש צור",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 14,
      "text": "חמאת בקר וחלב צאן עםחלב כרים ואילים בניבשן ועתודים עםחלב כליות חטה ודםענב תשתהחמר",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 15,
      "text": "וישמן ישרון ויבעט שמנת עבית כשית ויטש אלוה עשהו וינבל צור ישעתו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 16,
      "text": "יקנאהו בזרים בתועבת יכעיסהו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 17,
      "text": "יזבחו לשדים לא אלה אלהים לא ידעום חדשים מקרב באו לא שערום אבתיכם",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 18,
      "text": "צור ילדך תשי ותשכח אל מחללך",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 19,
      "text": "וירא יהוה וינאץ מכעס בניו ובנתיו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 20,
      "text": "ויאמר אסתירה פני מהם אראה מה אחריתם כי דור תהפכת המה בנים לאאמן בם",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 21,
      "text": "הם קנאוני בלאאל כעסוני בהבליהם ואני אקניאם בלאעם בגוי נבל אכעיסם",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 22,
      "text": "כיאש קדחה באפי ותיקד עדשאול תחתית ותאכל ארץ ויבלה ותלהט מוסדי הרים",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 23,
      "text": "אספה עלימו רעות חצי אכלהבם",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 24,
      "text": "מזי רעב ולחמי רשף וקטב מרירי ושןבהמות אשלחבם עםחמת זחלי עפר",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 25,
      "text": "מחוץ תשכלחרב ומחדרים אימה גםבחור גםבתולה יונק עםאיש שיבה",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 26,
      "text": "אמרתי אפאיהם אשביתה מאנוש זכרם",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 27,
      "text": "לולי כעס אויב אגור פןינכרו צרימו פןיאמרו ידינו רמה ולא יהוה פעל כלזאת",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 28,
      "text": "כיגוי אבד עצות המה ואין בהם תבונה",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 29,
      "text": "לו חכמו ישכילו זאת יבינו לאחריתם",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 30,
      "text": "איכה ירדף אחד אלף ושנים יניסו רבבה אםלא כיצורם מכרם ויהוה הסגירם",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 31,
      "text": "כי לא כצורנו צורם ואיבינו פלילים",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 32,
      "text": "כימגפן סדם גפנם ומשדמת עמרה ענבמו ענבירוש אשכלת מררת למו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 33,
      "text": "חמת תנינם יינם וראש פתנים אכזר",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 34,
      "text": "הלאהוא כמס עמדי חתם באוצרתי",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 35,
      "text": "לי נקם ושלם לעת תמוט רגלם כי קרוב יום אידם וחש עתדת למו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 36,
      "text": "כיידין יהוה עמו ועלעבדיו יתנחם כי יראה כיאזלת יד ואפס עצור ועזוב",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 37,
      "text": "ואמר אי אלהימו צור חסיו בו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 38,
      "text": "אשר חלב זבחימו יאכלו ישתו יין נסיכם יקומו ויעזרכם יהי עליכם סתרה",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 39,
      "text": "ראו עתה כי אני אני הוא ואין אלהים עמדי אני אמית ואחיה מחצתי ואני ארפא ואין מידי מציל",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 40,
      "text": "כיאשא אלשמים ידי ואמרתי חי אנכי לעלם",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 41,
      "text": "אםשנותי ברק חרבי ותאחז במשפט ידי אשיב נקם לצרי ולמשנאי אשלם",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 42,
      "text": "אשכיר חצי מדם וחרבי תאכל בשר מדם חלל ושביה מראש פרעות אויב",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 43,
      "text": "הרנינו גוים עמו כי דםעבדיו יקום ונקם ישיב לצריו וכפר אדמתו עמו פ",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 44,
      "text": "ויבא משה וידבר אתכלדברי השירההזאת באזני העם הוא והושע בןנון",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 45,
      "text": "ויכל משה לדבר אתכלהדברים האלה אלכלישראל",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 46,
      "text": "ויאמר אלהם שימו לבבכם לכלהדברים אשר אנכי מעיד בכם היום אשר תצום אתבניכם לשמר לעשות אתכלדברי התורה הזאת",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 47,
      "text": "כי לאדבר רק הוא מכם כיהוא חייכם ובדבר הזה תאריכו ימים עלהאדמה אשר אתם עברים אתהירדן שמה לרשתה פ",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 48,
      "text": "וידבר יהוה אלמשה בעצם היום הזה לאמר",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 49,
      "text": "עלה אלהר העברים הזה הרנבו אשר בארץ מואב אשר עלפני ירחו וראה אתארץ כנען אשר אני נתן לבני ישראל לאחזה",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 50,
      "text": "ומת בהר אשר אתה עלה שמה והאסף אלעמיך כאשרמת אהרן אחיך בהר ההר ויאסף אלעמיו",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 51,
      "text": "על אשר מעלתם בי בתוך בני ישראל במימריבת קדש מדברצן על אשר לאקדשתם אותי בתוך בני ישראל",
      "header": "",
      "footer": ""
    },
    {
      "book_name": "Deuteronomy",
      "chapter": 32,
      "verse": 52,
      "text": "כי מנגד תראה אתהארץ ושמה לא תבוא אלהארץ אשראני נתן לבני ישראל פ",
      "header": "",
      "footer": ""
    }
  ]
}