{
  "book_name": "Deuteronomy",
  "chapter": 6,
  "verses": [
    {
      "book_name": "Deuteronomy",
      "chapter": 6,
      "verse": 1,
      "text": "וזאת המצוה החקים והמשפטים אשר צוה יהוה אלהיכם ללמד אתכם לעשות בארץ אשר אתם עברים שמה לרשתה",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 2,
      "text": "למען תירא אתיהוה אלהיך לשמר אתכלחקתיו ומצותיו אשר אנכי מצוך אתה ובנך ובןבנך כל ימי חייך ולמען יארכן ימיך",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 3,
      "text": "ושמעת ישראל ושמרת לעשות אשר ייטב לך ואשר תרבון מאד כאשר דבר יהוה אלהי אבתיך לך ארץ זבת חלב ודבש פ",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 4,
      "text": "שמע ישראל יהוה אלהינו יהוה אחד",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 5,
      "text": "ואהבת את יהוה אלהיך בכללבבך ובכלנפשך ובכלמאדך",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 6,
      "text": "והיו הדברים האלה אשר אנכי מצוך היום עללבבך",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 7,
      "text": "ושננתם לבניך ודברת בם בשבתך בביתך ובלכתך בדרך ובשכבך ובקומך",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 8,
      "text": "וקשרתם לאות עלידך והיו לטטפת בין עיניך",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 9,
      "text": "וכתבתם עלמזוזת ביתך ובשעריך ס",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 10,
      "text": "והיה כי יביאך יהוה אלהיך אלהארץ אשר נשבע לאבתיך לאברהם ליצחק וליעקב לתת לך ערים גדלת וטבת אשר לאבנית",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 11,
      "text": "ובתים מלאים כלטוב אשר לאמלאת וברת חצובים אשר לאחצבת כרמים וזיתים אשר לאנטעת ואכלת ושבעת",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 12,
      "text": "השמר לך פןתשכח אתיהוה אשר הוציאך מארץ מצרים מבית עבדים",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 13,
      "text": "אתיהוה אלהיך תירא ואתו תעבד ובשמו תשבע",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 14,
      "text": "לא תלכון אחרי אלהים אחרים מאלהי העמים אשר סביבותיכם",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 15,
      "text": "כי אל קנא יהוה אלהיך בקרבך פןיחרה אףיהוה אלהיך בך והשמידך מעל פני האדמה ס",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 16,
      "text": "לא תנסו אתיהוה אלהיכם כאשר נסיתם במסה",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 17,
      "text": "שמור תשמרון אתמצות יהוה אלהיכם ועדתיו וחקיו אשר צוך",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 18,
      "text": "ועשית הישר והטוב בעיני יהוה למען ייטב לך ובאת וירשת אתהארץ הטבה אשרנשבע יהוה לאבתיך",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 19,
      "text": "להדף אתכלאיביך מפניך כאשר דבר יהוה ס",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 20,
      "text": "כיישאלך בנך מחר לאמר מה העדת והחקים והמשפטים אשר צוה יהוה אלהינו אתכם",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 21,
      "text": "ואמרת לבנך עבדים היינו לפרעה במצרים ויוציאנו יהוה ממצרים ביד חזקה",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 22,
      "text": "ויתן יהוה אותת ומפתים גדלים ורעים במצרים בפרעה ובכלביתו לעינינו",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 23,
      "text": "ואותנו הוציא משם למען הביא אתנו לתת לנו אתהארץ אשר נשבע לאבתינו",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 24,
      "text": "ויצונו יהוה לעשות אתכלהחקים האלה ליראה אתיהוה אלהינו לטוב לנו כלהימים לחיתנו כהיום הזה",
      "header": "",
      "footer": ""
    },
    {
      "book_name": "Deuteronomy",
      "chapter": 6,
      "verse": 25,
      "text": "וצדקה תהיהלנו כינשמר לעשות אתכלהמצוה הזאת לפני יהוה אלהינו כאשר צונו ס",
      "header": "",
      "footer": ""
    }
  ]
}