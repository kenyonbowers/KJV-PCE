{
  "book_name": "Deuteronomy",
  "chapter": 8,
  "verses": [
    {
      "book_name": "Deuteronomy",
      "chapter": 8,
      "verse": 1,
      "text": "כלהמצוה אשר אנכי מצוך היום תשמרון לעשות למען תחיון ורביתם ובאתם וירשתם אתהארץ אשרנשבע יהוה לאבתיכם",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 2,
      "text": "וזכרת אתכלהדרך אשר הליכך יהוה אלהיך זה ארבעים שנה במדבר למען ענתך לנסתך לדעת אתאשר בלבבך התשמר מצותו אםלא",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 3,
      "text": "ויענך וירעבך ויאכלך את המן אשר לאידעת ולא ידעון אבתיך למען הודעך כי לא עלהלחם לבדו יחיה האדם כי עלכלמוצא פייהוה יחיה האדם",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 4,
      "text": "שמלתך לא בלתה מעליך ורגלך לא בצקה זה ארבעים שנה",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 5,
      "text": "וידעת עםלבבך כי כאשר ייסר איש אתבנו יהוה אלהיך מיסרך",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 6,
      "text": "ושמרת אתמצות יהוה אלהיך ללכת בדרכיו וליראה אתו",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 7,
      "text": "כי יהוה אלהיך מביאך אלארץ טובה ארץ נחלי מים עינת ותהמת יצאים בבקעה ובהר",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 8,
      "text": "ארץ חטה ושערה וגפן ותאנה ורמון ארץזית שמן ודבש",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 9,
      "text": "ארץ אשר לא במסכנת תאכלבה לחם לאתחסר כל בה ארץ אשר אבניה ברזל ומהרריה תחצב נחשת",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 10,
      "text": "ואכלת ושבעת וברכת אתיהוה אלהיך עלהארץ הטבה אשר נתןלך",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 11,
      "text": "השמר לך פןתשכח אתיהוה אלהיך לבלתי שמר מצותיו ומשפטיו וחקתיו אשר אנכי מצוך היום",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 12,
      "text": "פןתאכל ושבעת ובתים טובים תבנה וישבת",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 13,
      "text": "ובקרך וצאנך ירבין וכסף וזהב ירבהלך וכל אשרלך ירבה",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 14,
      "text": "ורם לבבך ושכחת אתיהוה אלהיך המוציאך מארץ מצרים מבית עבדים",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 15,
      "text": "המוליכך במדבר הגדל והנורא נחש שרף ועקרב וצמאון אשר איןמים המוציא לך מים מצור החלמיש",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 16,
      "text": "המאכלך מן במדבר אשר לאידעון אבתיך למען ענתך ולמען נסתך להיטבך באחריתך",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 17,
      "text": "ואמרת בלבבך כחי ועצם ידי עשה לי אתהחיל הזה",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 18,
      "text": "וזכרת אתיהוה אלהיך כי הוא הנתן לך כח לעשות חיל למען הקים אתבריתו אשרנשבע לאבתיך כיום הזה פ",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 19,
      "text": "והיה אםשכח תשכח אתיהוה אלהיך והלכת אחרי אלהים אחרים ועבדתם והשתחוית להם העדתי בכם היום כי אבד תאבדון",
      "header": "",
      "footer": ""
    },
    {
      "book_name": "Deuteronomy",
      "chapter": 8,
      "verse": 20,
      "text": "כגוים אשר יהוה מאביד מפניכם כן תאבדון עקב לא תשמעון בקול יהוה אלהיכם פ",
      "header": "",
      "footer": ""
    }
  ]
}