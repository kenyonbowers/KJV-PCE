{
  "book_name": "Esther",
  "chapter": 3,
  "verses": [
    {
      "book_name": "Esther",
      "chapter": 3,
      "verse": 1,
      "text": "אחר הדברים האלה גדל המלך אחשורוש אתהמן בןהמדתא האגגי וינשאהו וישם אתכסאו מעל כלהשרים אשר אתו",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 2,
      "text": "וכלעבדי המלך אשרבשער המלך כרעים ומשתחוים להמן כיכן צוהלו המלך ומרדכי לא יכרע ולא ישתחוה",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 3,
      "text": "ויאמרו עבדי המלך אשרבשער המלך למרדכי מדוע אתה עובר את מצות המלך",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 4,
      "text": "ויהי באמרם אליו יום ויום ולא שמע אליהם ויגידו להמן לראות היעמדו דברי מרדכי כיהגיד להם אשרהוא יהודי",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 5,
      "text": "וירא המן כיאין מרדכי כרע ומשתחוה לו וימלא המן חמה",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 6,
      "text": "ויבז בעיניו לשלח יד במרדכי לבדו כיהגידו לו אתעם מרדכי ויבקש המן להשמיד אתכלהיהודים אשר בכלמלכות אחשורוש עם מרדכי",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 7,
      "text": "בחדש הראשון הואחדש ניסן בשנת שתים עשרה למלך אחשורוש הפיל פור הוא הגורל לפני המן מיום ליום ומחדש לחדש שניםעשר הואחדש אדר ס",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 8,
      "text": "ויאמר המן למלך אחשורוש ישנו עםאחד מפזר ומפרד בין העמים בכל מדינות מלכותך ודתיהם שנות מכלעם ואתדתי המלך אינם עשים ולמלך איןשוה להניחם",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 9,
      "text": "אםעלהמלך טוב יכתב לאבדם ועשרת אלפים ככרכסף אשקול עלידי עשי המלאכה להביא אלגנזי המלך",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 10,
      "text": "ויסר המלך אתטבעתו מעל ידו ויתנה להמן בןהמדתא האגגי צרר היהודים",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 11,
      "text": "ויאמר המלך להמן הכסף נתון לך והעם לעשות בו כטוב בעיניך",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 12,
      "text": "ויקראו ספרי המלך בחדש הראשון בשלושה עשר יום בו ויכתב ככלאשרצוה המן אל אחשדרפניהמלך ואלהפחות אשר עלמדינה ומדינה ואלשרי עם ועם מדינה ומדינה ככתבה ועם ועם כלשונו בשם המלך אחשורש נכתב ונחתם בטבעת המלך",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 13,
      "text": "ונשלוח ספרים ביד הרצים אלכלמדינות המלך להשמיד להרג ולאבד אתכלהיהודים מנער ועדזקן טף ונשים ביום אחד בשלושה עשר לחדש שניםעשר הואחדש אדר ושללם לבוז",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 14,
      "text": "פתשגן הכתב להנתן דת בכלמדינה ומדינה גלוי לכלהעמים להיות עתדים ליום הזה",
      "header": "",
      "footer": ""
    },
    {
      "book_name": "Esther",
      "chapter": 3,
      "verse": 15,
      "text": "הרצים יצאו דחופים בדבר המלך והדת נתנה בשושן הבירה והמלך והמן ישבו לשתות והעיר שושן נבוכה פ",
      "header": "",
      "footer": ""
    }
  ]
}