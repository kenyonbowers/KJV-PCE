{
  "book_name": "Exodus",
  "chapter": 15,
  "verses": [
    {
      "book_name": "Exodus",
      "chapter": 15,
      "verse": 1,
      "text": "אז ישירמשה ובני ישראל אתהשירה הזאת ליהוה ויאמרו לאמר אשירה ליהוה כיגאה גאה סוס ורכבו רמה בים",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 2,
      "text": "עזי וזמרת יה ויהילי לישועה זה אלי ואנוהו אלהי אבי וארממנהו",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 3,
      "text": "יהוה איש מלחמה יהוה שמו",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 4,
      "text": "מרכבת פרעה וחילו ירה בים ומבחר שלשיו טבעו ביםסוף",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 5,
      "text": "תהמת יכסימו ירדו במצולת כמואבן",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 6,
      "text": "ימינך יהוה נאדרי בכח ימינך יהוה תרעץ אויב",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 7,
      "text": "וברב גאונך תהרס קמיך תשלח חרנך יאכלמו כקש",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 8,
      "text": "וברוח אפיך נערמו מים נצבו כמונד נזלים קפאו תהמת בלבים",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 9,
      "text": "אמר אויב ארדף אשיג אחלק שלל תמלאמו נפשי אריק חרבי תורישמו ידי",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 10,
      "text": "נשפת ברוחך כסמו ים צללו כעופרת במים אדירים",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 11,
      "text": "מיכמכה באלם יהוה מי כמכה נאדר בקדש נורא תהלת עשה פלא",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 12,
      "text": "נטית ימינך תבלעמו ארץ",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 13,
      "text": "נחית בחסדך עםזו גאלת נהלת בעזך אלנוה קדשך",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 14,
      "text": "שמעו עמים ירגזון חיל אחז ישבי פלשת",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 15,
      "text": "אז נבהלו אלופי אדום אילי מואב יאחזמו רעד נמגו כל ישבי כנען",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 16,
      "text": "תפל עליהם אימתה ופחד בגדל זרועך ידמו כאבן עדיעבר עמך יהוה עדיעבר עםזו קנית",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 17,
      "text": "תבאמו ותטעמו בהר נחלתך מכון לשבתך פעלת יהוה מקדש אדני כוננו ידיך",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 18,
      "text": "יהוה ימלך לעלם ועד",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 19,
      "text": "כי בא סוס פרעה ברכבו ובפרשיו בים וישב יהוה עלהם אתמי הים ובני ישראל הלכו ביבשה בתוך הים פ",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 20,
      "text": "ותקח מרים הנביאה אחות אהרן אתהתף בידה ותצאן כלהנשים אחריה בתפים ובמחלת",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 21,
      "text": "ותען להם מרים שירו ליהוה כיגאה גאה סוס ורכבו רמה בים ס",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 22,
      "text": "ויסע משה אתישראל מיםסוף ויצאו אלמדברשור וילכו שלשתימים במדבר ולאמצאו מים",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 23,
      "text": "ויבאו מרתה ולא יכלו לשתת מים ממרה כי מרים הם עלכן קראשמה מרה",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 24,
      "text": "וילנו העם עלמשה לאמר מהנשתה",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 25,
      "text": "ויצעק אליהוה ויורהו יהוה עץ וישלך אלהמים וימתקו המים שם שם לו חק ומשפט ושם נסהו",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 26,
      "text": "ויאמר אםשמוע תשמע לקול יהוה אלהיך והישר בעיניו תעשה והאזנת למצותיו ושמרת כלחקיו כלהמחלה אשרשמתי במצרים לאאשים עליך כי אני יהוה רפאך ס",
      "header": "",
      "footer": ""
    },
    {
      "book_name": "Exodus",
      "chapter": 15,
      "verse": 27,
      "text": "ויבאו אילמה ושם שתים עשרה עינת מים ושבעים תמרים ויחנושם עלהמים",
      "header": "",
      "footer": ""
    }
  ]
}