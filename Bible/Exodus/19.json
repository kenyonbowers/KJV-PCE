{
  "book_name": "Exodus",
  "chapter": 19,
  "verses": [
    {
      "book_name": "Exodus",
      "chapter": 19,
      "verse": 1,
      "text": "בחדש השלישי לצאת בניישראל מארץ מצרים ביום הזה באו מדבר סיני",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 2,
      "text": "ויסעו מרפידים ויבאו מדבר סיני ויחנו במדבר ויחןשם ישראל נגד ההר",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 3,
      "text": "ומשה עלה אלהאלהים ויקרא אליו יהוה מןההר לאמר כה תאמר לבית יעקב ותגיד לבני ישראל",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 4,
      "text": "אתם ראיתם אשר עשיתי למצרים ואשא אתכם עלכנפי נשרים ואבא אתכם אלי",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 5,
      "text": "ועתה אםשמוע תשמעו בקלי ושמרתם אתבריתי והייתם לי סגלה מכלהעמים כילי כלהארץ",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 6,
      "text": "ואתם תהיולי ממלכת כהנים וגוי קדוש אלה הדברים אשר תדבר אלבני ישראל",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 7,
      "text": "ויבא משה ויקרא לזקני העם וישם לפניהם את כלהדברים האלה אשר צוהו יהוה",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 8,
      "text": "ויענו כלהעם יחדו ויאמרו כל אשרדבר יהוה נעשה וישב משה אתדברי העם אליהוה",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 9,
      "text": "ויאמר יהוה אלמשה הנה אנכי בא אליך בעב הענן בעבור ישמע העם בדברי עמך וגםבך יאמינו לעולם ויגד משה אתדברי העם אליהוה",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 10,
      "text": "ויאמר יהוה אלמשה לך אלהעם וקדשתם היום ומחר וכבסו שמלתם",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 11,
      "text": "והיו נכנים ליום השלישי כי ביום השלישי ירד יהוה לעיני כלהעם עלהר סיני",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 12,
      "text": "והגבלת אתהעם סביב לאמר השמרו לכם עלות בהר ונגע בקצהו כלהנגע בהר מות יומת",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 13,
      "text": "לאתגע בו יד כיסקול יסקל אוירה יירה אםבהמה אםאיש לא יחיה במשך היבל המה יעלו בהר",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 14,
      "text": "וירד משה מןההר אלהעם ויקדש אתהעם ויכבסו שמלתם",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 15,
      "text": "ויאמר אלהעם היו נכנים לשלשת ימים אלתגשו אלאשה",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 16,
      "text": "ויהי ביום השלישי בהית הבקר ויהי קלת וברקים וענן כבד עלההר וקל שפר חזק מאד ויחרד כלהעם אשר במחנה",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 17,
      "text": "ויוצא משה אתהעם לקראת האלהים מןהמחנה ויתיצבו בתחתית ההר",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 18,
      "text": "והר סיני עשן כלו מפני אשר ירד עליו יהוה באש ויעל עשנו כעשן הכבשן ויחרד כלההר מאד",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 19,
      "text": "ויהי קול השופר הולך וחזק מאד משה ידבר והאלהים יעננו בקול",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 20,
      "text": "וירד יהוה עלהר סיני אלראש ההר ויקרא יהוה למשה אלראש ההר ויעל משה",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 21,
      "text": "ויאמר יהוה אלמשה רד העד בעם פןיהרסו אליהוה לראות ונפל ממנו רב",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 22,
      "text": "וגם הכהנים הנגשים אליהוה יתקדשו פןיפרץ בהם יהוה",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 23,
      "text": "ויאמר משה אליהוה לאיוכל העם לעלת אלהר סיני כיאתה העדתה בנו לאמר הגבל אתההר וקדשתו",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 24,
      "text": "ויאמר אליו יהוה לךרד ועלית אתה ואהרן עמך והכהנים והעם אליהרסו לעלת אליהוה פןיפרץבם",
      "header": "",
      "footer": ""
    },
    {
      "book_name": "Exodus",
      "chapter": 19,
      "verse": 25,
      "text": "וירד משה אלהעם ויאמר אלהם ס",
      "header": "",
      "footer": ""
    }
  ]
}