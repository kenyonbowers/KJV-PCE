{
  "book_name": "Exodus",
  "chapter": 27,
  "verses": [
    {
      "book_name": "Exodus",
      "chapter": 27,
      "verse": 1,
      "text": "ועשית אתהמזבח עצי שטים חמש אמות ארך וחמש אמות רחב רבוע יהיה המזבח ושלש אמות קמתו",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 2,
      "text": "ועשית קרנתיו על ארבע פנתיו ממנו תהיין קרנתיו וצפית אתו נחשת",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 3,
      "text": "ועשית סירתיו לדשנו ויעיו ומזרקתיו ומזלגתיו ומחתתיו לכלכליו תעשה נחשת",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 4,
      "text": "ועשית לו מכבר מעשה רשת נחשת ועשית עלהרשת ארבע טבעת נחשת על ארבע קצותיו",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 5,
      "text": "ונתתה אתה תחת כרכב המזבח מלמטה והיתה הרשת עד חצי המזבח",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 6,
      "text": "ועשית בדים למזבח בדי עצי שטים וצפית אתם נחשת",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 7,
      "text": "והובא אתבדיו בטבעת והיו הבדים עלשתי צלעת המזבח בשאת אתו",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 8,
      "text": "נבוב לחת תעשה אתו כאשר הראה אתך בהר כן יעשו ס",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 9,
      "text": "ועשית את חצר המשכן לפאת נגבתימנה קלעים לחצר שש משזר מאה באמה ארך לפאה האחת",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 10,
      "text": "ועמדיו עשרים ואדניהם עשרים נחשת ווי העמדים וחשקיהם כסף",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 11,
      "text": "וכן לפאת צפון בארך קלעים מאה ארך ועמדו עשרים ואדניהם עשרים נחשת ווי העמדים וחשקיהם כסף",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 12,
      "text": "ורחב החצר לפאתים קלעים חמשים אמה עמדיהם עשרה ואדניהם עשרה",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 13,
      "text": "ורחב החצר לפאת קדמה מזרחה חמשים אמה",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 14,
      "text": "וחמש עשרה אמה קלעים לכתף עמדיהם שלשה ואדניהם שלשה",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 15,
      "text": "ולכתף השנית חמש עשרה קלעים עמדיהם שלשה ואדניהם שלשה",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 16,
      "text": "ולשער החצר מסך עשרים אמה תכלת וארגמן ותולעת שני ושש משזר מעשה רקם עמדיהם ארבעה ואדניהם ארבעה",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 17,
      "text": "כלעמודי החצר סביב מחשקים כסף וויהם כסף ואדניהם נחשת",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 18,
      "text": "ארך החצר מאה באמה ורחב חמשים בחמשים וקמה חמש אמות שש משזר ואדניהם נחשת",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 19,
      "text": "לכל כלי המשכן בכל עבדתו וכליתדתיו וכליתדת החצר נחשת ס",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 20,
      "text": "ואתה תצוה אתבני ישראל ויקחו אליך שמן זית זך כתית למאור להעלת נר תמיד",
      "header": "",
      "footer": ""
    },
    {
      "book_name": "Exodus",
      "chapter": 27,
      "verse": 21,
      "text": "באהל מועד מחוץ לפרכת אשר עלהעדת יערך אתו אהרן ובניו מערב עדבקר לפני יהוה חקת עולם לדרתם מאת בני ישראל ס",
      "header": "",
      "footer": ""
    }
  ]
}