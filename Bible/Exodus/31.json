{
  "book_name": "Exodus",
  "chapter": 31,
  "verses": [
    {
      "book_name": "Exodus",
      "chapter": 31,
      "verse": 1,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 2,
      "text": "ראה קראתי בשם בצלאל בןאורי בןחור למטה יהודה",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 3,
      "text": "ואמלא אתו רוח אלהים בחכמה ובתבונה ובדעת ובכלמלאכה",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 4,
      "text": "לחשב מחשבת לעשות בזהב ובכסף ובנחשת",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 5,
      "text": "ובחרשת אבן למלאת ובחרשת עץ לעשות בכלמלאכה",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 6,
      "text": "ואני הנה נתתי אתו את אהליאב בןאחיסמך למטהדן ובלב כלחכםלב נתתי חכמה ועשו את כלאשר צויתך",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 7,
      "text": "את אהל מועד ואתהארן לעדת ואתהכפרת אשר עליו ואת כלכלי האהל",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 8,
      "text": "ואתהשלחן ואתכליו ואתהמנרה הטהרה ואתכלכליה ואת מזבח הקטרת",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 9,
      "text": "ואתמזבח העלה ואתכלכליו ואתהכיור ואתכנו",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 10,
      "text": "ואת בגדי השרד ואתבגדי הקדש לאהרן הכהן ואתבגדי בניו לכהן",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 11,
      "text": "ואת שמן המשחה ואתקטרת הסמים לקדש ככל אשרצויתך יעשו פ",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 12,
      "text": "ויאמר יהוה אלמשה לאמר",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 13,
      "text": "ואתה דבר אלבני ישראל לאמר אך אתשבתתי תשמרו כי אות הוא ביני וביניכם לדרתיכם לדעת כי אני יהוה מקדשכם",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 14,
      "text": "ושמרתם אתהשבת כי קדש הוא לכם מחלליה מות יומת כי כלהעשה בה מלאכה ונכרתה הנפש ההוא מקרב עמיה",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 15,
      "text": "ששת ימים יעשה מלאכה וביום השביעי שבת שבתון קדש ליהוה כלהעשה מלאכה ביום השבת מות יומת",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 16,
      "text": "ושמרו בניישראל אתהשבת לעשות אתהשבת לדרתם ברית עולם",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 17,
      "text": "ביני ובין בני ישראל אות הוא לעלם כיששת ימים עשה יהוה אתהשמים ואתהארץ וביום השביעי שבת וינפש ס",
      "header": "",
      "footer": ""
    },
    {
      "book_name": "Exodus",
      "chapter": 31,
      "verse": 18,
      "text": "ויתן אלמשה ככלתו לדבר אתו בהר סיני שני לחת העדת לחת אבן כתבים באצבע אלהים",
      "header": "",
      "footer": ""
    }
  ]
}