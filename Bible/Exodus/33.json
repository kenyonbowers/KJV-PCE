{
  "book_name": "Exodus",
  "chapter": 33,
  "verses": [
    {
      "book_name": "Exodus",
      "chapter": 33,
      "verse": 1,
      "text": "וידבר יהוה אלמשה לך עלה מזה אתה והעם אשר העלית מארץ מצרים אלהארץ אשר נשבעתי לאברהם ליצחק וליעקב לאמר לזרעך אתננה",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 2,
      "text": "ושלחתי לפניך מלאך וגרשתי אתהכנעני האמרי והחתי והפרזי החוי והיבוסי",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 3,
      "text": "אלארץ זבת חלב ודבש כי לא אעלה בקרבך כי עםקשהערף אתה פןאכלך בדרך",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 4,
      "text": "וישמע העם אתהדבר הרע הזה ויתאבלו ולאשתו איש עדיו עליו",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 5,
      "text": "ויאמר יהוה אלמשה אמר אלבניישראל אתם עםקשהערף רגע אחד אעלה בקרבך וכליתיך ועתה הורד עדיך מעליך ואדעה מה אעשהלך",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 6,
      "text": "ויתנצלו בניישראל אתעדים מהר חורב",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 7,
      "text": "ומשה יקח אתהאהל ונטהלו מחוץ למחנה הרחק מןהמחנה וקרא לו אהל מועד והיה כלמבקש יהוה יצא אלאהל מועד אשר מחוץ למחנה",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 8,
      "text": "והיה כצאת משה אלהאהל יקומו כלהעם ונצבו איש פתח אהלו והביטו אחרי משה עדבאו האהלה",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 9,
      "text": "והיה כבא משה האהלה ירד עמוד הענן ועמד פתח האהל ודבר עםמשה",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 10,
      "text": "וראה כלהעם אתעמוד הענן עמד פתח האהל וקם כלהעם והשתחוו איש פתח אהלו",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 11,
      "text": "ודבר יהוה אלמשה פנים אלפנים כאשר ידבר איש אלרעהו ושב אלהמחנה ומשרתו יהושע בןנון נער לא ימיש מתוך האהל ס",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 12,
      "text": "ויאמר משה אליהוה ראה אתה אמר אלי העל אתהעם הזה ואתה לא הודעתני את אשרתשלח עמי ואתה אמרת ידעתיך בשם וגםמצאת חן בעיני",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 13,
      "text": "ועתה אםנא מצאתי חן בעיניך הודעני נא אתדרכך ואדעך למען אמצאחן בעיניך וראה כי עמך הגוי הזה",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 14,
      "text": "ויאמר פני ילכו והנחתי לך",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 15,
      "text": "ויאמר אליו אםאין פניך הלכים אלתעלנו מזה",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 16,
      "text": "ובמה יודע אפוא כימצאתי חן בעיניך אני ועמך הלוא בלכתך עמנו ונפלינו אני ועמך מכלהעם אשר עלפני האדמה פ",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 17,
      "text": "ויאמר יהוה אלמשה גם אתהדבר הזה אשר דברת אעשה כימצאת חן בעיני ואדעך בשם",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 18,
      "text": "ויאמר הראני נא אתכבדך",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 19,
      "text": "ויאמר אני אעביר כלטובי עלפניך וקראתי בשם יהוה לפניך וחנתי אתאשר אחן ורחמתי אתאשר ארחם",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 20,
      "text": "ויאמר לא תוכל לראת אתפני כי לאיראני האדם וחי",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 21,
      "text": "ויאמר יהוה הנה מקום אתי ונצבת עלהצור",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 22,
      "text": "והיה בעבר כבדי ושמתיך בנקרת הצור ושכתי כפי עליך עדעברי",
      "header": "",
      "footer": ""
    },
    {
      "book_name": "Exodus",
      "chapter": 33,
      "verse": 23,
      "text": "והסרתי אתכפי וראית אתאחרי ופני לא יראו ס",
      "header": "",
      "footer": ""
    }
  ]
}