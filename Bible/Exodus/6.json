{
  "book_name": "Exodus",
  "chapter": 6,
  "verses": [
    {
      "book_name": "Exodus",
      "chapter": 6,
      "verse": 1,
      "text": "ויאמר יהוה אלמשה עתה תראה אשר אעשה לפרעה כי ביד חזקה ישלחם וביד חזקה יגרשם מארצו ס",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 2,
      "text": "וידבר אלהים אלמשה ויאמר אליו אני יהוה",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 3,
      "text": "וארא אלאברהם אליצחק ואליעקב באל שדי ושמי יהוה לא נודעתי להם",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 4,
      "text": "וגם הקמתי אתבריתי אתם לתת להם אתארץ כנען את ארץ מגריהם אשרגרו בה",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 5,
      "text": "וגם אני שמעתי אתנאקת בני ישראל אשר מצרים מעבדים אתם ואזכר אתבריתי",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 6,
      "text": "לכן אמר לבניישראל אני יהוה והוצאתי אתכם מתחת סבלת מצרים והצלתי אתכם מעבדתם וגאלתי אתכם בזרוע נטויה ובשפטים גדלים",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 7,
      "text": "ולקחתי אתכם לי לעם והייתי לכם לאלהים וידעתם כי אני יהוה אלהיכם המוציא אתכם מתחת סבלות מצרים",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 8,
      "text": "והבאתי אתכם אלהארץ אשר נשאתי אתידי לתת אתה לאברהם ליצחק וליעקב ונתתי אתה לכם מורשה אני יהוה",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 9,
      "text": "וידבר משה כן אלבני ישראל ולא שמעו אלמשה מקצר רוח ומעבדה קשה פ",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 10,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 11,
      "text": "בא דבר אלפרעה מלך מצרים וישלח אתבניישראל מארצו",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 12,
      "text": "וידבר משה לפני יהוה לאמר הן בניישראל לאשמעו אלי ואיך ישמעני פרעה ואני ערל שפתים פ",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 13,
      "text": "וידבר יהוה אלמשה ואלאהרן ויצום אלבני ישראל ואלפרעה מלך מצרים להוציא אתבניישראל מארץ מצרים ס",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 14,
      "text": "אלה ראשי ביתאבתם בני ראובן בכר ישראל חנוך ופלוא חצרון וכרמי אלה משפחת ראובן",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 15,
      "text": "ובני שמעון ימואל וימין ואהד ויכין וצחר ושאול בןהכנענית אלה משפחת שמעון",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 16,
      "text": "ואלה שמות בנילוי לתלדתם גרשון וקהת ומררי ושני חיי לוי שבע ושלשים ומאת שנה",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 17,
      "text": "בני גרשון לבני ושמעי למשפחתם",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 18,
      "text": "ובני קהת עמרם ויצהר וחברון ועזיאל ושני חיי קהת שלש ושלשים ומאת שנה",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 19,
      "text": "ובני מררי מחלי ומושי אלה משפחת הלוי לתלדתם",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 20,
      "text": "ויקח עמרם אתיוכבד דדתו לו לאשה ותלד לו אתאהרן ואתמשה ושני חיי עמרם שבע ושלשים ומאת שנה",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 21,
      "text": "ובני יצהר קרח ונפג וזכרי",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 22,
      "text": "ובני עזיאל מישאל ואלצפן וסתרי",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 23,
      "text": "ויקח אהרן אתאלישבע בתעמינדב אחות נחשון לו לאשה ותלד לו אתנדב ואתאביהוא אתאלעזר ואתאיתמר",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 24,
      "text": "ובני קרח אסיר ואלקנה ואביאסף אלה משפחת הקרחי",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 25,
      "text": "ואלעזר בןאהרן לקחלו מבנות פוטיאל לו לאשה ותלד לו אתפינחס אלה ראשי אבות הלוים למשפחתם",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 26,
      "text": "הוא אהרן ומשה אשר אמר יהוה להם הוציאו אתבני ישראל מארץ מצרים עלצבאתם",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 27,
      "text": "הם המדברים אלפרעה מלךמצרים להוציא אתבניישראל ממצרים הוא משה ואהרן",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 28,
      "text": "ויהי ביום דבר יהוה אלמשה בארץ מצרים פ",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 29,
      "text": "וידבר יהוה אלמשה לאמר אני יהוה דבר אלפרעה מלך מצרים את כלאשר אני דבר אליך",
      "header": "",
      "footer": ""
    },
    {
      "book_name": "Exodus",
      "chapter": 6,
      "verse": 30,
      "text": "ויאמר משה לפני יהוה הן אני ערל שפתים ואיך ישמע אלי פרעה פ",
      "header": "",
      "footer": ""
    }
  ]
}