{
  "book_name": "Exodus",
  "chapter": 9,
  "verses": [
    {
      "book_name": "Exodus",
      "chapter": 9,
      "verse": 1,
      "text": "ויאמר יהוה אלמשה בא אלפרעה ודברת אליו כהאמר יהוה אלהי העברים שלח אתעמי ויעבדני",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 2,
      "text": "כי אםמאן אתה לשלח ועודך מחזיק בם",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 3,
      "text": "הנה ידיהוה הויה במקנך אשר בשדה בסוסים בחמרים בגמלים בבקר ובצאן דבר כבד מאד",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 4,
      "text": "והפלה יהוה בין מקנה ישראל ובין מקנה מצרים ולא ימות מכללבני ישראל דבר",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 5,
      "text": "וישם יהוה מועד לאמר מחר יעשה יהוה הדבר הזה בארץ",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 6,
      "text": "ויעש יהוה אתהדבר הזה ממחרת וימת כל מקנה מצרים וממקנה בניישראל לאמת אחד",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 7,
      "text": "וישלח פרעה והנה לאמת ממקנה ישראל עדאחד ויכבד לב פרעה ולא שלח אתהעם פ",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 8,
      "text": "ויאמר יהוה אלמשה ואלאהרן קחו לכם מלא חפניכם פיח כבשן וזרקו משה השמימה לעיני פרעה",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 9,
      "text": "והיה לאבק על כלארץ מצרים והיה עלהאדם ועלהבהמה לשחין פרח אבעבעת בכלארץ מצרים",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 10,
      "text": "ויקחו אתפיח הכבשן ויעמדו לפני פרעה ויזרק אתו משה השמימה ויהי שחין אבעבעת פרח באדם ובבהמה",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 11,
      "text": "ולאיכלו החרטמים לעמד לפני משה מפני השחין כיהיה השחין בחרטמם ובכלמצרים",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 12,
      "text": "ויחזק יהוה אתלב פרעה ולא שמע אלהם כאשר דבר יהוה אלמשה ס",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 13,
      "text": "ויאמר יהוה אלמשה השכם בבקר והתיצב לפני פרעה ואמרת אליו כהאמר יהוה אלהי העברים שלח אתעמי ויעבדני",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 14,
      "text": "כי בפעם הזאת אני שלח אתכלמגפתי אללבך ובעבדיך ובעמך בעבור תדע כי אין כמני בכלהארץ",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 15,
      "text": "כי עתה שלחתי אתידי ואך אותך ואתעמך בדבר ותכחד מןהארץ",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 16,
      "text": "ואולם בעבור זאת העמדתיך בעבור הראתך אתכחי ולמען ספר שמי בכלהארץ",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 17,
      "text": "עודך מסתולל בעמי לבלתי שלחם",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 18,
      "text": "הנני ממטיר כעת מחר ברד כבד מאד אשר לאהיה כמהו במצרים למןהיום הוסדה ועדעתה",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 19,
      "text": "ועתה שלח העז אתמקנך ואת כלאשר לך בשדה כלהאדם והבהמה אשרימצא בשדה ולא יאסף הביתה וירד עלהם הברד ומתו",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 20,
      "text": "הירא אתדבר יהוה מעבדי פרעה הניס אתעבדיו ואתמקנהו אלהבתים",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 21,
      "text": "ואשר לאשם לבו אלדבר יהוה ויעזב אתעבדיו ואתמקנהו בשדה פ",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 22,
      "text": "ויאמר יהוה אלמשה נטה אתידך עלהשמים ויהי ברד בכלארץ מצרים עלהאדם ועלהבהמה ועל כלעשב השדה בארץ מצרים",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 23,
      "text": "ויט משה אתמטהו עלהשמים ויהוה נתן קלת וברד ותהלך אש ארצה וימטר יהוה ברד עלארץ מצרים",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 24,
      "text": "ויהי ברד ואש מתלקחת בתוך הברד כבד מאד אשר לאהיה כמהו בכלארץ מצרים מאז היתה לגוי",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 25,
      "text": "ויך הברד בכלארץ מצרים את כלאשר בשדה מאדם ועדבהמה ואת כלעשב השדה הכה הברד ואתכלעץ השדה שבר",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 26,
      "text": "רק בארץ גשן אשרשם בני ישראל לא היה ברד",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 27,
      "text": "וישלח פרעה ויקרא למשה ולאהרן ויאמר אלהם חטאתי הפעם יהוה הצדיק ואני ועמי הרשעים",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 28,
      "text": "העתירו אליהוה ורב מהית קלת אלהים וברד ואשלחה אתכם ולא תספון לעמד",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 29,
      "text": "ויאמר אליו משה כצאתי אתהעיר אפרש אתכפי אליהוה הקלות יחדלון והברד לא יהיהעוד למען תדע כי ליהוה הארץ",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 30,
      "text": "ואתה ועבדיך ידעתי כי טרם תיראון מפני יהוה אלהים",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 31,
      "text": "והפשתה והשערה נכתה כי השערה אביב והפשתה גבעל",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 32,
      "text": "והחטה והכסמת לא נכו כי אפילת הנה",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 33,
      "text": "ויצא משה מעם פרעה אתהעיר ויפרש כפיו אליהוה ויחדלו הקלות והברד ומטר לאנתך ארצה",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 34,
      "text": "וירא פרעה כיחדל המטר והברד והקלת ויסף לחטא ויכבד לבו הוא ועבדיו",
      "header": "",
      "footer": ""
    },
    {
      "book_name": "Exodus",
      "chapter": 9,
      "verse": 35,
      "text": "ויחזק לב פרעה ולא שלח אתבני ישראל כאשר דבר יהוה בידמשה פ",
      "header": "",
      "footer": ""
    }
  ]
}