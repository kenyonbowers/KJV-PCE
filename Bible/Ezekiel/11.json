{
  "book_name": "Ezekiel",
  "chapter": 11,
  "verses": [
    {
      "book_name": "Ezekiel",
      "chapter": 11,
      "verse": 1,
      "text": "ותשא אתי רוח ותבא אתי אלשער ביתיהוה הקדמוני הפונה קדימה והנה בפתח השער עשרים וחמשה איש ואראה בתוכם אתיאזניה בןעזר ואתפלטיהו בןבניהו שרי העם פ",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 2,
      "text": "ויאמר אלי בןאדם אלה האנשים החשבים און והיעצים עצתרע בעיר הזאת",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 3,
      "text": "האמרים לא בקרוב בנות בתים היא הסיר ואנחנו הבשר",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 4,
      "text": "לכן הנבא עליהם הנבא בןאדם",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 5,
      "text": "ותפל עלי רוח יהוה ויאמר אלי אמר כהאמר יהוה כן אמרתם בית ישראל ומעלות רוחכם אני ידעתיה",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 6,
      "text": "הרביתם חלליכם בעיר הזאת ומלאתם חוצתיה חלל פ",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 7,
      "text": "לכן כהאמר אדני יהוה חלליכם אשר שמתם בתוכה המה הבשר והיא הסיר ואתכם הוציא מתוכה",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 8,
      "text": "חרב יראתם וחרב אביא עליכם נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 9,
      "text": "והוצאתי אתכם מתוכה ונתתי אתכם בידזרים ועשיתי בכם שפטים",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 10,
      "text": "בחרב תפלו עלגבול ישראל אשפוט אתכם וידעתם כיאני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 11,
      "text": "היא לאתהיה לכם לסיר ואתם תהיו בתוכה לבשר אלגבול ישראל אשפט אתכם",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 12,
      "text": "וידעתם כיאני יהוה אשר בחקי לא הלכתם ומשפטי לא עשיתם וכמשפטי הגוים אשר סביבותיכם עשיתם",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 13,
      "text": "ויהי כהנבאי ופלטיהו בןבניה מת ואפל עלפני ואזעק קולגדול ואמר אהה אדני יהוה כלה אתה עשה את שארית ישראל פ",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 14,
      "text": "ויהי דבריהוה אלי לאמר",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 15,
      "text": "בןאדם אחיך אחיך אנשי גאלתך וכלבית ישראל כלה אשר אמרו להם ישבי ירושלם רחקו מעל יהוה לנו היא נתנה הארץ למורשה ס",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 16,
      "text": "לכן אמר כהאמר אדני יהוה כי הרחקתים בגוים וכי הפיצותים בארצות ואהי להם למקדש מעט בארצות אשרבאו שם ס",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 17,
      "text": "לכן אמר כהאמר אדני יהוה וקבצתי אתכם מןהעמים ואספתי אתכם מןהארצות אשר נפצותם בהם ונתתי לכם אתאדמת ישראל",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 18,
      "text": "ובאושמה והסירו אתכלשקוציה ואתכלתועבותיה ממנה",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 19,
      "text": "ונתתי להם לב אחד ורוח חדשה אתן בקרבכם והסרתי לב האבן מבשרם ונתתי להם לב בשר",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 20,
      "text": "למען בחקתי ילכו ואתמשפטי ישמרו ועשו אתם והיולי לעם ואני אהיה להם לאלהים",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 21,
      "text": "ואללב שקוציהם ותועבותיהם לבם הלך דרכם בראשם נתתי נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 22,
      "text": "וישאו הכרובים אתכנפיהם והאופנים לעמתם וכבוד אלהיישראל עליהם מלמעלה",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 23,
      "text": "ויעל כבוד יהוה מעל תוך העיר ויעמד עלההר אשר מקדם לעיר",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 24,
      "text": "ורוח נשאתני ותביאני כשדימה אלהגולה במראה ברוח אלהים ויעל מעלי המראה אשר ראיתי",
      "header": "",
      "footer": ""
    },
    {
      "book_name": "Ezekiel",
      "chapter": 11,
      "verse": 25,
      "text": "ואדבר אלהגולה את כלדברי יהוה אשר הראני פ",
      "header": "",
      "footer": ""
    }
  ]
}