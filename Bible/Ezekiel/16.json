{
  "book_name": "Ezekiel",
  "chapter": 16,
  "verses": [
    {
      "book_name": "Ezekiel",
      "chapter": 16,
      "verse": 1,
      "text": "ויהי דבריהוה אלי לאמר",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 2,
      "text": "בןאדם הודע אתירושלם אתתועבתיה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 3,
      "text": "ואמרת כהאמר אדני יהוה לירושלם מכרתיך ומלדתיך מארץ הכנעני אביך האמרי ואמך חתית",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 4,
      "text": "ומולדותיך ביום הולדת אתך לאכרת שרך ובמים לארחצת למשעי והמלח לא המלחת והחתל לא חתלת",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 5,
      "text": "לאחסה עליך עין לעשות לך אחת מאלה לחמלה עליך ותשלכי אלפני השדה בגעל נפשך ביום הלדת אתך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 6,
      "text": "ואעבר עליך ואראך מתבוססת בדמיך ואמר לך בדמיך חיי ואמר לך בדמיך חיי",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 7,
      "text": "רבבה כצמח השדה נתתיך ותרבי ותגדלי ותבאי בעדי עדיים שדים נכנו ושערך צמח ואת ערם ועריה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 8,
      "text": "ואעבר עליך ואראך והנה עתך עת דדים ואפרש כנפי עליך ואכסה ערותך ואשבע לך ואבוא בברית אתך נאם אדני יהוה ותהיי לי",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 9,
      "text": "וארחצך במים ואשטף דמיך מעליך ואסכך בשמן",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 10,
      "text": "ואלבישך רקמה ואנעלך תחש ואחבשך בשש ואכסך משי",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 11,
      "text": "ואעדך עדי ואתנה צמידים עלידיך ורביד עלגרונך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 12,
      "text": "ואתן נזם עלאפך ועגילים עלאזניך ועטרת תפארת בראשך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 13,
      "text": "ותעדי זהב וכסף ומלבושך ששי ומשי ורקמה סלת ודבש ושמן אכלתי ותיפי במאד מאד ותצלחי למלוכה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 14,
      "text": "ויצא לך שם בגוים ביפיך כי כליל הוא בהדרי אשרשמתי עליך נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 15,
      "text": "ותבטחי ביפיך ותזני עלשמך ותשפכי אתתזנותיך עלכלעובר לויהי",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 16,
      "text": "ותקחי מבגדיך ותעשילך במות טלאות ותזני עליהם לא באות ולא יהיה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 17,
      "text": "ותקחי כלי תפארתך מזהבי ומכספי אשר נתתי לך ותעשילך צלמי זכר ותזניבם",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 18,
      "text": "ותקחי אתבגדי רקמתך ותכסים ושמני וקטרתי נתתי לפניהם",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 19,
      "text": "ולחמי אשרנתתי לך סלת ושמן ודבש האכלתיך ונתתיהו לפניהם לריח ניחח ויהי נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 20,
      "text": "ותקחי אתבניך ואתבנותיך אשר ילדת לי ותזבחים להם לאכול המעט מתזנתך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 21,
      "text": "ותשחטי אתבני ותתנים בהעביר אותם להם",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 22,
      "text": "ואת כלתועבתיך ותזנתיך לא זכרתי אתימי נעוריך בהיותך ערם ועריה מתבוססת בדמך היית",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 23,
      "text": "ויהי אחרי כלרעתך אוי אוי לך נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 24,
      "text": "ותבנילך גב ותעשילך רמה בכלרחוב",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 25,
      "text": "אלכלראש דרך בנית רמתך ותתעבי אתיפיך ותפשקי אתרגליך לכלעובר ותרבי אתתזנתך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 26,
      "text": "ותזני אלבנימצרים שכניך גדלי בשר ותרבי אתתזנתך להכעיסני",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 27,
      "text": "והנה נטיתי ידי עליך ואגרע חקך ואתנך בנפש שנאותיך בנות פלשתים הנכלמות מדרכך זמה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 28,
      "text": "ותזני אלבני אשור מבלתי שבעתך ותזנים וגם לא שבעת",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 29,
      "text": "ותרבי אתתזנותך אלארץ כנען כשדימה וגםבזאת לא שבעת",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 30,
      "text": "מה אמלה לבתך נאם אדני יהוה בעשותך אתכלאלה מעשה אשהזונה שלטת",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 31,
      "text": "בבנותיך גבך בראש כלדרך ורמתך עשיתי בכלרחוב ולאהייתי כזונה לקלס אתנן",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 32,
      "text": "האשה המנאפת תחת אישה תקח אתזרים",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 33,
      "text": "לכלזנות יתנונדה ואת נתת אתנדניך לכלמאהביך ותשחדי אותם לבוא אליך מסביב בתזנותיך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 34,
      "text": "ויהיבך הפך מןהנשים בתזנותיך ואחריך לא זונה ובתתך אתנן ואתנן לא נתןלך ותהי להפך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 35,
      "text": "לכן זונה שמעי דבריהוה פ",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 36,
      "text": "כהאמר אדני יהוה יען השפך נחשתך ותגלה ערותך בתזנותיך עלמאהביך ועל כלגלולי תועבותיך וכדמי בניך אשר נתת להם",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 37,
      "text": "לכן הנני מקבץ אתכלמאהביך אשר ערבת עליהם ואת כלאשר אהבת על כלאשר שנאת וקבצתי אתם עליך מסביב וגליתי ערותך אלהם וראו אתכלערותך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 38,
      "text": "ושפטתיך משפטי נאפות ושפכת דם ונתתיך דם חמה וקנאה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 39,
      "text": "ונתתי אותך בידם והרסו גבך ונתצו רמתיך והפשיטו אותך בגדיך ולקחו כלי תפארתך והניחוך עירם ועריה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 40,
      "text": "והעלו עליך קהל ורגמו אותך באבן ובתקוך בחרבותם",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 41,
      "text": "ושרפו בתיך באש ועשובך שפטים לעיני נשים רבות והשבתיך מזונה וגםאתנן לא תתניעוד",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 42,
      "text": "והנחתי חמתי בך וסרה קנאתי ממך ושקטתי ולא אכעס עוד",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 43,
      "text": "יען אשר לאזכרתי אתימי נעוריך ותרגזילי בכלאלה וגםאני הא דרכך בראש נתתי נאם אדני יהוה ולא עשיתי אתהזמה על כלתועבתיך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 44,
      "text": "הנה כלהמשל עליך ימשל לאמר כאמה בתה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 45,
      "text": "בתאמך את געלת אישה ובניה ואחות אחותך את אשר געלו אנשיהן ובניהן אמכן חתית ואביכן אמרי",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 46,
      "text": "ואחותך הגדולה שמרון היא ובנותיה היושבת עלשמאולך ואחותך הקטנה ממך היושבת מימינך סדם ובנותיה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 47,
      "text": "ולא בדרכיהן הלכת ובתועבותיהן עשיתי כמעט קט ותשחתי מהן בכלדרכיך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 48,
      "text": "חיאני נאם אדני יהוה אםעשתה סדם אחותך היא ובנותיה כאשר עשית את ובנותיך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 49,
      "text": "הנהזה היה עון סדם אחותך גאון שבעתלחם ושלות השקט היה לה ולבנותיה וידעני ואביון לא החזיקה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 50,
      "text": "ותגבהינה ותעשינה תועבה לפני ואסיר אתהן כאשר ראיתי ס",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 51,
      "text": "ושמרון כחצי חטאתיך לא חטאה ותרבי אתתועבותיך מהנה ותצדקי אתאחותך בכלתועבותיך אשר עשיתי",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 52,
      "text": "גםאת שאי כלמתך אשר פללת לאחותך בחטאתיך אשרהתעבת מהן תצדקנה ממך וגםאת בושי ושאי כלמתך בצדקתך אחיותך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 53,
      "text": "ושבתי אתשביתהן אתשבית סדם ובנותיה ואתשבית שמרון ובנותיה ושבית שביתיך בתוכהנה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 54,
      "text": "למען תשאי כלמתך ונכלמת מכל אשר עשית בנחמך אתן",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 55,
      "text": "ואחותיך סדם ובנותיה תשבן לקדמתן ושמרון ובנותיה תשבן לקדמתן ואת ובנותיך תשבינה לקדמתכן",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 56,
      "text": "ולוא היתה סדם אחותך לשמועה בפיך ביום גאוניך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 57,
      "text": "בטרם תגלה רעתך כמו עת חרפת בנותארם וכלסביבותיה בנות פלשתים השאטות אותך מסביב",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 58,
      "text": "אתזמתך ואתתועבותיך את נשאתים נאם יהוה ס",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 59,
      "text": "כי כה אמר אדני יהוה ועשית אותך כאשר עשית אשרבזית אלה להפר ברית",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 60,
      "text": "וזכרתי אני אתבריתי אותך בימי נעוריך והקמותי לך ברית עולם",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 61,
      "text": "וזכרת אתדרכיך ונכלמת בקחתך אתאחותיך הגדלות ממך אלהקטנות ממך ונתתי אתהן לך לבנות ולא מבריתך",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 62,
      "text": "והקימותי אני אתבריתי אתך וידעת כיאני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 16,
      "verse": 63,
      "text": "למען תזכרי ובשת ולא יהיהלך עוד פתחון פה מפני כלמתך בכפרילך לכלאשר עשית נאם אדני יהוה ס",
      "header": "",
      "footer": ""
    }
  ]
}