{
  "book_name": "Ezekiel",
  "chapter": 31,
  "verses": [
    {
      "book_name": "Ezekiel",
      "chapter": 31,
      "verse": 1,
      "text": "ויהי באחת עשרה שנה בשלישי באחד לחדש היה דבריהוה אלי לאמר",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 2,
      "text": "בןאדם אמר אלפרעה מלךמצרים ואלהמונו אלמי דמית בגדלך",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 3,
      "text": "הנה אשור ארז בלבנון יפה ענף וחרש מצל וגבה קומה ובין עבתים היתה צמרתו",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 4,
      "text": "מים גדלוהו תהום רממתהו אתנהרתיה הלך סביבות מטעה ואתתעלתיה שלחה אל כלעצי השדה",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 5,
      "text": "עלכן גבהא קמתו מכל עצי השדה ותרבינה סרעפתיו ותארכנה פארתו ממים רבים בשלחו",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 6,
      "text": "בסעפתיו קננו כלעוף השמים ותחת פארתיו ילדו כל חית השדה ובצלו ישבו כל גוים רבים",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 7,
      "text": "וייף בגדלו בארך דליותיו כיהיה שרשו אלמים רבים",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 8,
      "text": "ארזים לאעממהו בגןאלהים ברושים לא דמו אלסעפתיו וערמנים לאהיו כפארתיו כלעץ בגןאלהים לאדמה אליו ביפיו",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 9,
      "text": "יפה עשיתיו ברב דליותיו ויקנאהו כלעציעדן אשר בגן האלהים ס",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 10,
      "text": "לכן כה אמר אדני יהוה יען אשר גבהת בקומה ויתן צמרתו אלבין עבותים ורם לבבו בגבהו",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 11,
      "text": "ואתנהו ביד איל גוים עשו יעשה לו כרשעו גרשתהו",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 12,
      "text": "ויכרתהו זרים עריצי גוים ויטשהו אלההרים ובכלגאיות נפלו דליותיו ותשברנה פארתיו בכל אפיקי הארץ וירדו מצלו כלעמי הארץ ויטשהו",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 13,
      "text": "עלמפלתו ישכנו כלעוף השמים ואלפארתיו היו כל חית השדה",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 14,
      "text": "למען אשר לאיגבהו בקומתם כלעצימים ולאיתנו אתצמרתם אלבין עבתים ולאיעמדו אליהם בגבהם כלשתי מים כיכלם נתנו למות אלארץ תחתית בתוך בני אדם אליורדי בור ס",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 15,
      "text": "כהאמר אדני יהוה ביום רדתו שאולה האבלתי כסתי עליו אתתהום ואמנע נהרותיה ויכלאו מים רבים ואקדר עליו לבנון וכלעצי השדה עליו עלפה",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 16,
      "text": "מקול מפלתו הרעשתי גוים בהורדי אתו שאולה אתיורדי בור וינחמו בארץ תחתית כלעציעדן מבחר וטובלבנון כלשתי מים",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 17,
      "text": "גםהם אתו ירדו שאולה אלחלליחרב וזרעו ישבו בצלו בתוך גוים",
      "header": "",
      "footer": ""
    },
    {
      "book_name": "Ezekiel",
      "chapter": 31,
      "verse": 18,
      "text": "אלמי דמית ככה בכבוד ובגדל בעציעדן והורדת אתעציעדן אלארץ תחתית בתוך ערלים תשכב אתחלליחרב הוא פרעה וכלהמונה נאם אדני יהוה ס",
      "header": "",
      "footer": ""
    }
  ]
}