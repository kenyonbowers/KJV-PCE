{
  "book_name": "Ezekiel",
  "chapter": 32,
  "verses": [
    {
      "book_name": "Ezekiel",
      "chapter": 32,
      "verse": 1,
      "text": "ויהי בשתי עשרה שנה בשניעשר חדש באחד לחדש היה דבריהוה אלי לאמר",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 2,
      "text": "בןאדם שא קינה עלפרעה מלךמצרים ואמרת אליו כפיר גוים נדמית ואתה כתנים בימים ותגח בנהרותיך ותדלחמים ברגליך ותרפס נהרותם",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 3,
      "text": "כה אמר אדני יהוה ופרשתי עליך אתרשתי בקהל עמים רבים והעלוך בחרמי",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 4,
      "text": "ונטשתיך בארץ עלפני השדה אטילך והשכנתי עליך כלעוף השמים והשבעתי ממך חית כלהארץ",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 5,
      "text": "ונתתי אתבשרך עלההרים ומלאתי הגאיות רמותך",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 6,
      "text": "והשקיתי ארץ צפתך מדמך אלההרים ואפקים ימלאון ממך",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 7,
      "text": "וכסיתי בכבותך שמים והקדרתי אתככביהם שמש בענן אכסנו וירח לאיאיר אורו",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 8,
      "text": "כלמאורי אור בשמים אקדירם עליך ונתתי חשך עלארצך נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 9,
      "text": "והכעסתי לב עמים רבים בהביאי שברך בגוים עלארצות אשר לאידעתם",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 10,
      "text": "והשמותי עליך עמים רבים ומלכיהם ישערו עליך שער בעופפי חרבי עלפניהם וחרדו לרגעים איש לנפשו ביום מפלתך ס",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 11,
      "text": "כי כה אמר אדני יהוה חרב מלךבבל תבואך",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 12,
      "text": "בחרבות גבורים אפיל המונך עריצי גוים כלם ושדדו אתגאון מצרים ונשמד כלהמונה",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 13,
      "text": "והאבדתי אתכלבהמתה מעל מים רבים ולא תדלחם רגלאדם עוד ופרסות בהמה לא תדלחם",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 14,
      "text": "אז אשקיע מימיהם ונהרותם כשמן אוליך נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 15,
      "text": "בתתי אתארץ מצרים שממה ונשמה ארץ ממלאה בהכותי אתכליושבי בה וידעו כיאני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 16,
      "text": "קינה היא וקוננוה בנות הגוים תקוננה אותה עלמצרים ועלכלהמונה תקוננה אותה נאם אדני יהוה פ",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 17,
      "text": "ויהי בשתי עשרה שנה בחמשה עשר לחדש היה דבריהוה אלי לאמר",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 18,
      "text": "בןאדם נהה עלהמון מצרים והורדהו אותה ובנות גוים אדרם אלארץ תחתיות אתיורדי בור",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 19,
      "text": "ממי נעמת רדה והשכבה אתערלים",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 20,
      "text": "בתוך חלליחרב יפלו חרב נתנה משכו אותה וכלהמוניה",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 21,
      "text": "ידברולו אלי גבורים מתוך שאול אתעזריו ירדו שכבו הערלים חלליחרב",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 22,
      "text": "שם אשור וכלקהלה סביבותיו קברתיו כלם חללים הנפלים בחרב",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 23,
      "text": "אשר נתנו קברתיה בירכתיבור ויהי קהלה סביבות קברתה כלם חללים נפלים בחרב אשרנתנו חתית בארץ חיים",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 24,
      "text": "שם עילם וכלהמונה סביבות קברתה כלם חללים הנפלים בחרב אשרירדו ערלים אלארץ תחתיות אשר נתנו חתיתם בארץ חיים וישאו כלמתם אתיורדי בור",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 25,
      "text": "בתוך חללים נתנו משכב לה בכלהמונה סביבותיו קברתה כלם ערלים חלליחרב כינתן חתיתם בארץ חיים וישאו כלמתם אתיורדי בור בתוך חללים נתן",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 26,
      "text": "שם משך תבל וכלהמונה סביבותיו קברותיה כלם ערלים מחללי חרב כינתנו חתיתם בארץ חיים",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 27,
      "text": "ולא ישכבו אתגבורים נפלים מערלים אשר ירדושאול בכלימלחמתם ויתנו אתחרבותם תחת ראשיהם ותהי עונתם עלעצמותם כיחתית גבורים בארץ חיים",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 28,
      "text": "ואתה בתוך ערלים תשבר ותשכב אתחלליחרב",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 29,
      "text": "שמה אדום מלכיה וכלנשיאיה אשרנתנו בגבורתם אתחלליחרב המה אתערלים ישכבו ואתירדי בור",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 30,
      "text": "שמה נסיכי צפון כלם וכלצדני אשרירדו אתחללים בחתיתם מגבורתם בושים וישכבו ערלים אתחלליחרב וישאו כלמתם אתיורדי בור",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 31,
      "text": "אותם יראה פרעה ונחם עלכלהמונה חלליחרב פרעה וכלחילו נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 32,
      "verse": 32,
      "text": "כינתתי אתחתיתו בארץ חיים והשכב בתוך ערלים אתחלליחרב פרעה וכלהמונה נאם אדני יהוה פ",
      "header": "",
      "footer": ""
    }
  ]
}