{
  "book_name": "Ezekiel",
  "chapter": 36,
  "verses": [
    {
      "book_name": "Ezekiel",
      "chapter": 36,
      "verse": 1,
      "text": "ואתה בןאדם הנבא אלהרי ישראל ואמרת הרי ישראל שמעו דבריהוה",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 2,
      "text": "כה אמר אדני יהוה יען אמר האויב עליכם האח ובמות עולם למורשה היתה לנו",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 3,
      "text": "לכן הנבא ואמרת כה אמר אדני יהוה יען ביען שמות ושאף אתכם מסביב להיותכם מורשה לשארית הגוים ותעלו עלשפת לשון ודבתעם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 4,
      "text": "לכן הרי ישראל שמעו דבראדני יהוה כהאמר אדני יהוה להרים ולגבעות לאפיקים ולגאיות ולחרבות השממות ולערים הנעזבות אשר היו לבז וללעג לשארית הגוים אשר מסביב ס",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 5,
      "text": "לכן כהאמר אדני יהוה אםלא באש קנאתי דברתי עלשארית הגוים ועלאדום כלא אשר נתנואתארצי להם למורשה בשמחת כללבב בשאט נפש למען מגרשה לבז",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 6,
      "text": "לכן הנבא עלאדמת ישראל ואמרת להרים ולגבעות לאפיקים ולגאיות כהאמר אדני יהוה הנני בקנאתי ובחמתי דברתי יען כלמת גוים נשאתם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 7,
      "text": "לכן כה אמר אדני יהוה אני נשאתי אתידי אםלא הגוים אשר לכם מסביב המה כלמתם ישאו",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 8,
      "text": "ואתם הרי ישראל ענפכם תתנו ופריכם תשאו לעמי ישראל כי קרבו לבוא",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 9,
      "text": "כי הנני אליכם ופניתי אליכם ונעבדתם ונזרעתם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 10,
      "text": "והרביתי עליכם אדם כלבית ישראל כלה ונשבו הערים והחרבות תבנינה",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 11,
      "text": "והרביתי עליכם אדם ובהמה ורבו ופרו והושבתי אתכם כקדמותיכם והטבתי מראשתיכם וידעתם כיאני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 12,
      "text": "והולכתי עליכם אדם אתעמי ישראל וירשוך והיית להם לנחלה ולאתוסף עוד לשכלם ס",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 13,
      "text": "כה אמר אדני יהוה יען אמרים לכם אכלת אדם אתי ומשכלת גויך היית",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 14,
      "text": "לכן אדם לאתאכלי עוד וגויך לא תכשליעוד נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 15,
      "text": "ולאאשמיע אליך עוד כלמת הגוים וחרפת עמים לא תשאיעוד וגויך לאתכשלי עוד נאם אדני יהוה ס",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 16,
      "text": "ויהי דבריהוה אלי לאמר",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 17,
      "text": "בןאדם בית ישראל ישבים עלאדמתם ויטמאו אותה בדרכם ובעלילותם כטמאת הנדה היתה דרכם לפני",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 18,
      "text": "ואשפך חמתי עליהם עלהדם אשרשפכו עלהארץ ובגלוליהם טמאוה",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 19,
      "text": "ואפיץ אתם בגוים ויזרו בארצות כדרכם וכעלילותם שפטתים",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 20,
      "text": "ויבוא אלהגוים אשרבאו שם ויחללו אתשם קדשי באמר להם עםיהוה אלה ומארצו יצאו",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 21,
      "text": "ואחמל עלשם קדשי אשר חללוהו בית ישראל בגוים אשרבאו שמה ס",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 22,
      "text": "לכן אמר לביתישראל כה אמר אדני יהוה לא למענכם אני עשה בית ישראל כי אםלשםקדשי אשר חללתם בגוים אשרבאתם שם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 23,
      "text": "וקדשתי אתשמי הגדול המחלל בגוים אשר חללתם בתוכם וידעו הגוים כיאני יהוה נאם אדני יהוה בהקדשי בכם לעיניהם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 24,
      "text": "ולקחתי אתכם מןהגוים וקבצתי אתכם מכלהארצות והבאתי אתכם אלאדמתכם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 25,
      "text": "וזרקתי עליכם מים טהורים וטהרתם מכל טמאותיכם ומכלגלוליכם אטהר אתכם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 26,
      "text": "ונתתי לכם לב חדש ורוח חדשה אתן בקרבכם והסרתי אתלב האבן מבשרכם ונתתי לכם לב בשר",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 27,
      "text": "ואתרוחי אתן בקרבכם ועשיתי את אשרבחקי תלכו ומשפטי תשמרו ועשיתם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 28,
      "text": "וישבתם בארץ אשר נתתי לאבתיכם והייתם לי לעם ואנכי אהיה לכם לאלהים",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 29,
      "text": "והושעתי אתכם מכל טמאותיכם וקראתי אלהדגן והרביתי אתו ולאאתן עליכם רעב",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 30,
      "text": "והרביתי אתפרי העץ ותנובת השדה למען אשר לא תקחו עוד חרפת רעב בגוים",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 31,
      "text": "וזכרתם אתדרכיכם הרעים ומעלליכם אשר לאטובים ונקטתם בפניכם על עונתיכם ועל תועבותיכם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 32,
      "text": "לא למענכם אניעשה נאם אדני יהוה יודע לכם בושו והכלמו מדרכיכם בית ישראל ס",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 33,
      "text": "כה אמר אדני יהוה ביום טהרי אתכם מכל עונותיכם והושבתי אתהערים ונבנו החרבות",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 34,
      "text": "והארץ הנשמה תעבד תחת אשר היתה שממה לעיני כלעובר",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 35,
      "text": "ואמרו הארץ הלזו הנשמה היתה כגןעדן והערים החרבות והנשמות והנהרסות בצורות ישבו",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 36,
      "text": "וידעו הגוים אשר ישארו סביבותיכם כי אני יהוה בניתי הנהרסות נטעתי הנשמה אני יהוה דברתי ועשיתי ס",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 37,
      "text": "כה אמר אדני יהוה עוד זאת אדרש לביתישראל לעשות להם ארבה אתם כצאן אדם",
      "header": "",
      "footer": ""
    },
    {
      "book_name": "Ezekiel",
      "chapter": 36,
      "verse": 38,
      "text": "כצאן קדשים כצאן ירושלם במועדיה כן תהיינה הערים החרבות מלאות צאן אדם וידעו כיאני יהוה ס",
      "header": "",
      "footer": ""
    }
  ]
}