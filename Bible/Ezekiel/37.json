{
  "book_name": "Ezekiel",
  "chapter": 37,
  "verses": [
    {
      "book_name": "Ezekiel",
      "chapter": 37,
      "verse": 1,
      "text": "היתה עלי ידיהוה ויוצאני ברוח יהוה ויניחני בתוך הבקעה והיא מלאה עצמות",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 2,
      "text": "והעבירני עליהם סביב סביב והנה רבות מאד עלפני הבקעה והנה יבשות מאד",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 3,
      "text": "ויאמר אלי בןאדם התחיינה העצמות האלה ואמר אדני יהוה אתה ידעת",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 4,
      "text": "ויאמר אלי הנבא עלהעצמות האלה ואמרת אליהם העצמות היבשות שמעו דבריהוה",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 5,
      "text": "כה אמר אדני יהוה לעצמות האלה הנה אני מביא בכם רוח וחייתם",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 6,
      "text": "ונתתי עליכם גדים והעלתי עליכם בשר וקרמתי עליכם עור ונתתי בכם רוח וחייתם וידעתם כיאני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 7,
      "text": "ונבאתי כאשר צויתי ויהיקול כהנבאי והנהרעש ותקרבו עצמות עצם אלעצמו",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 8,
      "text": "וראיתי והנהעליהם גדים ובשר עלה ויקרם עליהם עור מלמעלה ורוח אין בהם",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 9,
      "text": "ויאמר אלי הנבא אלהרוח הנבא בןאדם ואמרת אלהרוח כהאמר אדני יהוה מארבע רוחות באי הרוח ופחי בהרוגים האלה ויחיו",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 10,
      "text": "והנבאתי כאשר צוני ותבוא בהם הרוח ויחיו ויעמדו עלרגליהם חיל גדול מאדמאד ס",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 11,
      "text": "ויאמר אלי בןאדם העצמות האלה כלבית ישראל המה הנה אמרים יבשו עצמותינו ואבדה תקותנו נגזרנו לנו",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 12,
      "text": "לכן הנבא ואמרת אליהם כהאמר אדני יהוה הנה אני פתח אתקברותיכם והעליתי אתכם מקברותיכם עמי והבאתי אתכם אלאדמת ישראל ס",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 13,
      "text": "וידעתם כיאני יהוה בפתחי אתקברותיכם ובהעלותי אתכם מקברותיכם עמי",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 14,
      "text": "ונתתי רוחי בכם וחייתם והנחתי אתכם עלאדמתכם וידעתם כיאני יהוה דברתי ועשיתי נאםיהוה פ",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 15,
      "text": "ויהי דבריהוה אלי לאמר",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 16,
      "text": "ואתה בןאדם קחלך עץ אחד וכתב עליו ליהודה ולבני ישראל חברו ולקח עץ אחד וכתוב עליו ליוסף עץ אפרים וכלבית ישראל חברו",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 17,
      "text": "וקרב אתם אחד אלאחד לך לעץ אחד והיו לאחדים בידך",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 18,
      "text": "וכאשר יאמרו אליך בני עמך לאמר הלואתגיד לנו מהאלה לך",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 19,
      "text": "דבר אלהם כהאמר אדני יהוה הנה אני לקח אתעץ יוסף אשר בידאפרים ושבטי ישראל חברו ונתתי אותם עליו אתעץ יהודה ועשיתם לעץ אחד והיו אחד בידי",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 20,
      "text": "והיו העצים אשרתכתב עליהם בידך לעיניהם",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 21,
      "text": "ודבר אליהם כהאמר אדני יהוה הנה אני לקח אתבני ישראל מבין הגוים אשר הלכושם וקבצתי אתם מסביב והבאתי אותם אלאדמתם",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 22,
      "text": "ועשיתי אתם לגוי אחד בארץ בהרי ישראל ומלך אחד יהיה לכלם למלך ולא יהיהעוד לשני גוים ולא יחצו עוד לשתי ממלכות עוד",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 23,
      "text": "ולא יטמאו עוד בגלוליהם ובשקוציהם ובכל פשעיהם והושעתי אתם מכל מושבתיהם אשר חטאו בהם וטהרתי אותם והיולי לעם ואני אהיה להם לאלהים",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 24,
      "text": "ועבדי דוד מלך עליהם ורועה אחד יהיה לכלם ובמשפטי ילכו וחקתי ישמרו ועשו אותם",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 25,
      "text": "וישבו עלהארץ אשר נתתי לעבדי ליעקב אשר ישבובה אבותיכם וישבו עליה המה ובניהם ובני בניהם עדעולם ודוד עבדי נשיא להם לעולם",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 26,
      "text": "וכרתי להם ברית שלום ברית עולם יהיה אותם ונתתים והרביתי אותם ונתתי אתמקדשי בתוכם לעולם",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 27,
      "text": "והיה משכני עליהם והייתי להם לאלהים והמה יהיולי לעם",
      "header": "",
      "footer": ""
    },
    {
      "book_name": "Ezekiel",
      "chapter": 37,
      "verse": 28,
      "text": "וידעו הגוים כי אני יהוה מקדש אתישראל בהיות מקדשי בתוכם לעולם ס",
      "header": "",
      "footer": ""
    }
  ]
}