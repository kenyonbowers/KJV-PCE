{
  "book_name": "Ezekiel",
  "chapter": 39,
  "verses": [
    {
      "book_name": "Ezekiel",
      "chapter": 39,
      "verse": 1,
      "text": "ואתה בןאדם הנבא עלגוג ואמרת כה אמר אדני יהוה הנני אליך גוג נשיא ראש משך ותבל",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 2,
      "text": "ושבבתיך וששאתיך והעליתיך מירכתי צפון והבאותך עלהרי ישראל",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 3,
      "text": "והכיתי קשתך מיד שמאולך וחציך מיד ימינך אפיל",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 4,
      "text": "עלהרי ישראל תפול אתה וכלאגפיך ועמים אשר אתך לעיט צפור כלכנף וחית השדה נתתיך לאכלה",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 5,
      "text": "עלפני השדה תפול כי אני דברתי נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 6,
      "text": "ושלחתיאש במגוג ובישבי האיים לבטח וידעו כיאני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 7,
      "text": "ואתשם קדשי אודיע בתוך עמי ישראל ולאאחל אתשםקדשי עוד וידעו הגוים כיאני יהוה קדוש בישראל",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 8,
      "text": "הנה באה ונהיתה נאם אדני יהוה הוא היום אשר דברתי",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 9,
      "text": "ויצאו ישבי ערי ישראל ובערו והשיקו בנשק ומגן וצנה בקשת ובחצים ובמקל יד וברמח ובערו בהם אש שבע שנים",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 10,
      "text": "ולאישאו עצים מןהשדה ולא יחטבו מןהיערים כי בנשק יבערואש ושללו אתשלליהם ובזזו אתבזזיהם נאם אדני יהוה ס",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 11,
      "text": "והיה ביום ההוא אתן לגוג מקוםשם קבר בישראל גי העברים קדמת הים וחסמת היא אתהעברים וקברו שם אתגוג ואתכלהמונה וקראו גיא המון גוג",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 12,
      "text": "וקברום בית ישראל למען טהר אתהארץ שבעה חדשים",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 13,
      "text": "וקברו כלעם הארץ והיה להם לשם יום הכבדי נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 14,
      "text": "ואנשי תמיד יבדילו עברים בארץ מקברים אתהעברים אתהנותרים עלפני הארץ לטהרה מקצה שבעהחדשים יחקרו",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 15,
      "text": "ועברו העברים בארץ וראה עצם אדם ובנה אצלו ציון עד קברו אתו המקברים אלגיא המון גוג",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 16,
      "text": "וגם שםעיר המונה וטהרו הארץ ס",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 17,
      "text": "ואתה בןאדם כהאמר אדני יהוה אמר לצפור כלכנף ולכל חית השדה הקבצו ובאו האספו מסביב עלזבחי אשר אני זבח לכם זבח גדול על הרי ישראל ואכלתם בשר ושתיתם דם",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 18,
      "text": "בשר גבורים תאכלו ודםנשיאי הארץ תשתו אילים כרים ועתודים פרים מריאי בשן כלם",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 19,
      "text": "ואכלתםחלב לשבעה ושתיתם דם לשכרון מזבחי אשרזבחתי לכם",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 20,
      "text": "ושבעתם עלשלחני סוס ורכב גבור וכלאיש מלחמה נאם אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 21,
      "text": "ונתתי אתכבודי בגוים וראו כלהגוים אתמשפטי אשר עשיתי ואתידי אשרשמתי בהם",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 22,
      "text": "וידעו בית ישראל כי אני יהוה אלהיהם מןהיום ההוא והלאה",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 23,
      "text": "וידעו הגוים כי בעונם גלו ביתישראל על אשר מעלובי ואסתר פני מהם ואתנם ביד צריהם ויפלו בחרב כלם",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 24,
      "text": "כטמאתם וכפשעיהם עשיתי אתם ואסתר פני מהם ס",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 25,
      "text": "לכן כה אמר אדני יהוה עתה אשיב אתשבית יעקב ורחמתי כלבית ישראל וקנאתי לשם קדשי",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 26,
      "text": "ונשו אתכלמתם ואתכלמעלם אשר מעלובי בשבתם עלאדמתם לבטח ואין מחריד",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 27,
      "text": "בשובבי אותם מןהעמים וקבצתי אתם מארצות איביהם ונקדשתי בם לעיני הגוים רבים",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 28,
      "text": "וידעו כי אני יהוה אלהיהם בהגלותי אתם אלהגוים וכנסתים עלאדמתם ולאאותיר עוד מהם שם",
      "header": "",
      "footer": ""
    },
    {
      "book_name": "Ezekiel",
      "chapter": 39,
      "verse": 29,
      "text": "ולאאסתיר עוד פני מהם אשר שפכתי אתרוחי עלבית ישראל נאם אדני יהוה פ",
      "header": "",
      "footer": ""
    }
  ]
}