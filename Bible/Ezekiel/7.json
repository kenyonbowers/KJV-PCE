{
  "book_name": "Ezekiel",
  "chapter": 7,
  "verses": [
    {
      "book_name": "Ezekiel",
      "chapter": 7,
      "verse": 1,
      "text": "ויהי דבריהוה אלי לאמר",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 2,
      "text": "ואתה בןאדם כהאמר אדני יהוה לאדמת ישראל קץ בא הקץ עלארבעת כנפות הארץ",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 3,
      "text": "עתה הקץ עליך ושלחתי אפי בך ושפטתיך כדרכיך ונתתי עליך את כלתועבתיך",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 4,
      "text": "ולאתחוס עיני עליך ולא אחמול כי דרכיך עליך אתן ותועבותיך בתוכך תהיין וידעתם כיאני יהוה פ",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 5,
      "text": "כה אמר אדני יהוה רעה אחת רעה הנה באה",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 6,
      "text": "קץ בא בא הקץ הקיץ אליך הנה באה",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 7,
      "text": "באה הצפירה אליך יושב הארץ בא העת קרוב היום מהומה ולאהד הרים",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 8,
      "text": "עתה מקרוב אשפוך חמתי עליך וכליתי אפי בך ושפטתיך כדרכיך ונתתי עליך את כלתועבותיך",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 9,
      "text": "ולאתחוס עיני ולא אחמול כדרכיך עליך אתן ותועבותיך בתוכך תהיין וידעתם כי אני יהוה מכה",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 10,
      "text": "הנה היום הנה באה יצאה הצפרה צץ המטה פרח הזדון",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 11,
      "text": "החמס קם למטהרשע לאמהם ולא מהמונם ולא מהמהם ולאנה בהם",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 12,
      "text": "בא העת הגיע היום הקונה אלישמח והמוכר אליתאבל כי חרון אלכלהמונה",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 13,
      "text": "כי המוכר אלהממכר לא ישוב ועוד בחיים חיתם כיחזון אלכלהמונה לא ישוב ואיש בעונו חיתו לא יתחזקו",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 14,
      "text": "תקעו בתקוע והכין הכל ואין הלך למלחמה כי חרוני אלכלהמונה",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 15,
      "text": "החרב בחוץ והדבר והרעב מבית אשר בשדה בחרב ימות ואשר בעיר רעב ודבר יאכלנו",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 16,
      "text": "ופלטו פליטיהם והיו אלההרים כיוני הגאיות כלם המות איש בעונו",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 17,
      "text": "כלהידים תרפינה וכלברכים תלכנה מים",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 18,
      "text": "וחגרו שקים וכסתה אותם פלצות ואל כלפנים בושה ובכלראשיהם קרחה",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 19,
      "text": "כספם בחוצות ישליכו וזהבם לנדה יהיה כספם וזהבם לאיוכל להצילם ביום עברת יהוה נפשם לא ישבעו ומעיהם לא ימלאו כימכשול עונם היה",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 20,
      "text": "וצבי עדיו לגאון שמהו וצלמי תועבתם שקוציהם עשו בו עלכן נתתיו להם לנדה",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 21,
      "text": "ונתתיו בידהזרים לבז ולרשעי הארץ לשלל וחללה",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 22,
      "text": "והסבותי פני מהם וחללו אתצפוני ובאובה פריצים וחללוה פ",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 23,
      "text": "עשה הרתוק כי הארץ מלאה משפט דמים והעיר מלאה חמס",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 24,
      "text": "והבאתי רעי גוים וירשו אתבתיהם והשבתי גאון עזים ונחלו מקדשיהם",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 25,
      "text": "קפדהבא ובקשו שלום ואין",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 26,
      "text": "הוה עלהוה תבוא ושמעה אלשמועה תהיה ובקשו חזון מנביא ותורה תאבד מכהן ועצה מזקנים",
      "header": "",
      "footer": ""
    },
    {
      "book_name": "Ezekiel",
      "chapter": 7,
      "verse": 27,
      "text": "המלך יתאבל ונשיא ילבש שממה וידי עםהארץ תבהלנה מדרכם אעשה אותם ובמשפטיהם אשפטם וידעו כיאני יהוה פ",
      "header": "",
      "footer": ""
    }
  ]
}