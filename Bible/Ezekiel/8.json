{
  "book_name": "Ezekiel",
  "chapter": 8,
  "verses": [
    {
      "book_name": "Ezekiel",
      "chapter": 8,
      "verse": 1,
      "text": "ויהי בשנה הששית בששי בחמשה לחדש אני יושב בביתי וזקני יהודה יושבים לפני ותפל עלי שם יד אדני יהוה",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 2,
      "text": "ואראה והנה דמות כמראהאש ממראה מתניו ולמטה אש וממתניו ולמעלה כמראהזהר כעין החשמלה",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 3,
      "text": "וישלח תבנית יד ויקחני בציצת ראשי ותשא אתי רוח ביןהארץ ובין השמים ותבא אתי ירושלמה במראות אלהים אלפתח שער הפנימית הפונה צפונה אשרשם מושב סמל הקנאה המקנה",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 4,
      "text": "והנהשם כבוד אלהי ישראל כמראה אשר ראיתי בבקעה",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 5,
      "text": "ויאמר אלי בןאדם שאנא עיניך דרך צפונה ואשא עיני דרך צפונה והנה מצפון לשער המזבח סמל הקנאה הזה בבאה",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 6,
      "text": "ויאמר אלי בןאדם הראה אתה מהם עשים תועבות גדלות אשר ביתישראל עשים פה לרחקה מעל מקדשי ועוד תשוב תראה תועבות גדלות ס",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 7,
      "text": "ויבא אתי אלפתח החצר ואראה והנה חראחד בקיר",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 8,
      "text": "ויאמר אלי בןאדם חתרנא בקיר ואחתר בקיר והנה פתח אחד",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 9,
      "text": "ויאמר אלי בא וראה אתהתועבות הרעות אשר הם עשים פה",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 10,
      "text": "ואבוא ואראה והנה כלתבנית רמש ובהמה שקץ וכלגלולי בית ישראל מחקה עלהקיר סביב סביב",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 11,
      "text": "ושבעים איש מזקני ביתישראל ויאזניהו בןשפן עמד בתוכם עמדים לפניהם ואיש מקטרתו בידו ועתר ענןהקטרת עלה",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 12,
      "text": "ויאמר אלי הראית בןאדם אשר זקני ביתישראל עשים בחשך איש בחדרי משכיתו כי אמרים אין יהוה ראה אתנו עזב יהוה אתהארץ",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 13,
      "text": "ויאמר אלי עוד תשוב תראה תועבות גדלות אשרהמה עשים",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 14,
      "text": "ויבא אתי אלפתח שער ביתיהוה אשר אלהצפונה והנהשם הנשים ישבות מבכות אתהתמוז ס",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 15,
      "text": "ויאמר אלי הראית בןאדם עוד תשוב תראה תועבות גדלות מאלה",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 16,
      "text": "ויבא אתי אלחצר ביתיהוה הפנימית והנהפתח היכל יהוה בין האולם ובין המזבח כעשרים וחמשה איש אחריהם אלהיכל יהוה ופניהם קדמה והמה משתחויתם קדמה לשמש",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 17,
      "text": "ויאמר אלי הראית בןאדם הנקל לבית יהודה מעשות אתהתועבות אשר עשופה כימלאו אתהארץ חמס וישבו להכעיסני והנם שלחים אתהזמורה אלאפם",
      "header": "",
      "footer": ""
    },
    {
      "book_name": "Ezekiel",
      "chapter": 8,
      "verse": 18,
      "text": "וגםאני אעשה בחמה לאתחוס עיני ולא אחמל וקראו באזני קול גדול ולא אשמע אותם",
      "header": "",
      "footer": ""
    }
  ]
}