{
  "book_name": "Ezekiel",
  "chapter": 9,
  "verses": [
    {
      "book_name": "Ezekiel",
      "chapter": 9,
      "verse": 1,
      "text": "ויקרא באזני קול גדול לאמר קרבו פקדות העיר ואיש כלי משחתו בידו",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 2,
      "text": "והנה ששה אנשים באים מדרךשער העליון אשר מפנה צפונה ואיש כלי מפצו בידו ואישאחד בתוכם לבש בדים וקסת הספר במתניו ויבאו ויעמדו אצל מזבח הנחשת",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 3,
      "text": "וכבוד אלהי ישראל נעלה מעל הכרוב אשר היה עליו אל מפתן הבית ויקרא אלהאיש הלבש הבדים אשר קסת הספר במתניו ס",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 4,
      "text": "ויאמר יהוה אלו עבר בתוך העיר בתוך ירושלם והתוית תו עלמצחות האנשים הנאנחים והנאנקים על כלהתועבות הנעשות בתוכה",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 5,
      "text": "ולאלה אמר באזני עברו בעיר אחריו והכו עלתחס עיניכם ואלתחמלו",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 6,
      "text": "זקן בחור ובתולה וטף ונשים תהרגו למשחית ועלכלאיש אשרעליו התו אלתגשו וממקדשי תחלו ויחלו באנשים הזקנים אשר לפני הבית",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 7,
      "text": "ויאמר אליהם טמאו אתהבית ומלאו אתהחצרות חללים צאו ויצאו והכו בעיר",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 8,
      "text": "ויהי כהכותם ונאשאר אני ואפלה עלפני ואזעק ואמר אהה אדני יהוה המשחית אתה את כלשארית ישראל בשפכך אתחמתך עלירושלם",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 9,
      "text": "ויאמר אלי עון ביתישראל ויהודה גדול במאד מאד ותמלא הארץ דמים והעיר מלאה מטה כי אמרו עזב יהוה אתהארץ ואין יהוה ראה",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 10,
      "text": "וגםאני לאתחוס עיני ולא אחמל דרכם בראשם נתתי",
      "header": "",
      "footer": ""
    },
    {
      "book_name": "Ezekiel",
      "chapter": 9,
      "verse": 11,
      "text": "והנה האיש לבש הבדים אשר הקסת במתניו משיב דבר לאמר עשיתי כאשר צויתני ס",
      "header": "",
      "footer": ""
    }
  ]
}