{
  "book_name": "Ezra",
  "chapter": 5,
  "verses": [
    {
      "book_name": "Ezra",
      "chapter": 5,
      "verse": 1,
      "text": "והתנבי חגי נביאה וזכריה ברעדוא נביאיא עליהודיא די ביהוד ובירושלם בשם אלה ישראל עליהון ס",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 2,
      "text": "באדין קמו זרבבל ברשאלתיאל וישוע בריוצדק ושריו למבנא בית אלהא די בירושלם ועמהון נביאיא דיאלהא מסעדין להון פ",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 3,
      "text": "בהזמנא אתא עליהון תתני פחת עברנהרה ושתר בוזני וכנותהון וכן אמרין להם מןשם לכם טעם ביתא דנה לבנא ואשרנא דנה לשכללה ס",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 4,
      "text": "אדין כנמא אמרנא להם מןאנון שמהת גבריא דידנה בנינא בנין",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 5,
      "text": "ועין אלההם הות עלשבי יהודיא ולאבטלו המו עדטעמא לדריוש יהך ואדין יתיבון נשתונא עלדנה פ",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 6,
      "text": "פרשגן אגרתא דישלח תתני פחת עברנהרה ושתר בוזני וכנותה אפרסכיא די בעבר נהרה עלדריוש מלכא",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 7,
      "text": "פתגמא שלחו עלוהי וכדנה כתיב בגוה לדריוש מלכא שלמא כלא ס",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 8,
      "text": "ידיע להוא למלכא דיאזלנא ליהוד מדינתא לבית אלהא רבא והוא מתבנא אבן גלל ואע מתשם בכתליא ועבידתא דך אספרנא מתעבדא ומצלח בידהם ס",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 9,
      "text": "אדין שאלנא לשביא אלך כנמא אמרנא להם מןשם לכם טעם ביתא דנה למבניה ואשרנא דנה לשכללה",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 10,
      "text": "ואף שמהתהם שאלנא להם להודעותך די נכתב שםגבריא די בראשיהם ס",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 11,
      "text": "וכנמא פתגמא התיבונא לממר אנחנא המו עבדוהי דיאלה שמיא וארעא ובנין ביתא דיהוא בנה מקדמת דנה שנין שגיאן ומלך לישראל רב בנהי ושכללה",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 12,
      "text": "להן מןדי הרגזו אבהתנא לאלה שמיא יהב המו ביד נבוכדנצר מלךבבל כסדיא וביתה דנה סתרה ועמה הגלי לבבל ס",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 13,
      "text": "ברם בשנת חדה לכורש מלכא די בבל כורש מלכא שם טעם ביתאלהא דנה לבנא",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 14,
      "text": "ואף מאניא דיביתאלהא די דהבה וכספא די נבוכדנצר הנפק מןהיכלא די בירושלם והיבל המו להיכלא די בבל הנפק המו כורש מלכא מןהיכלא די בבל ויהיבו לששבצר שמה די פחה שמה",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 15,
      "text": "ואמרלה אלה מאניא שא אזלאחת המו בהיכלא די בירושלם ובית אלהא יתבנא עלאתרה ס",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 16,
      "text": "אדין ששבצר דך אתא יהב אשיא דיבית אלהא די בירושלם ומןאדין ועדכען מתבנא ולא שלם",
      "header": "",
      "footer": ""
    },
    {
      "book_name": "Ezra",
      "chapter": 5,
      "verse": 17,
      "text": "וכען הן עלמלכא טב יתבקר בבית גנזיא דימלכא תמה די בבבל הן איתי דימןכורש מלכא שים טעם למבנא ביתאלהא דך בירושלם ורעות מלכא עלדנה ישלח עלינא ס",
      "header": "",
      "footer": ""
    }
  ]
}