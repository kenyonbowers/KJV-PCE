{
  "book_name": "Genesis",
  "chapter": 15,
  "verses": [
    {
      "book_name": "Genesis",
      "chapter": 15,
      "verse": 1,
      "text": "אחר הדברים האלה היה דבריהוה אלאברם במחזה לאמר אלתירא אברם אנכי מגן לך שכרך הרבה מאד",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 2,
      "text": "ויאמר אברם אדני יהוה מהתתןלי ואנכי הולך ערירי ובןמשק ביתי הוא דמשק אליעזר",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 3,
      "text": "ויאמר אברם הן לי לא נתתה זרע והנה בןביתי יורש אתי",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 4,
      "text": "והנה דבריהוה אליו לאמר לא יירשך זה כיאם אשר יצא ממעיך הוא יירשך",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 5,
      "text": "ויוצא אתו החוצה ויאמר הבטנא השמימה וספר הכוכבים אםתוכל לספר אתם ויאמר לו כה יהיה זרעך",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 6,
      "text": "והאמן ביהוה ויחשבה לו צדקה",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 7,
      "text": "ויאמר אליו אני יהוה אשר הוצאתיך מאור כשדים לתת לך אתהארץ הזאת לרשתה",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 8,
      "text": "ויאמר אדני יהוה במה אדע כי אירשנה",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 9,
      "text": "ויאמר אליו קחה לי עגלה משלשת ועז משלשת ואיל משלש ותר וגוזל",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 10,
      "text": "ויקחלו אתכלאלה ויבתר אתם בתוך ויתן אישבתרו לקראת רעהו ואתהצפר לא בתר",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 11,
      "text": "וירד העיט עלהפגרים וישב אתם אברם",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 12,
      "text": "ויהי השמש לבוא ותרדמה נפלה עלאברם והנה אימה חשכה גדלה נפלת עליו",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 13,
      "text": "ויאמר לאברם ידע תדע כיגר יהיה זרעך בארץ לא להם ועבדום וענו אתם ארבע מאות שנה",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 14,
      "text": "וגם אתהגוי אשר יעבדו דן אנכי ואחריכן יצאו ברכש גדול",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 15,
      "text": "ואתה תבוא אלאבתיך בשלום תקבר בשיבה טובה",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 16,
      "text": "ודור רביעי ישובו הנה כי לאשלם עון האמרי עדהנה",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 17,
      "text": "ויהי השמש באה ועלטה היה והנה תנור עשן ולפיד אש אשר עבר בין הגזרים האלה",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 18,
      "text": "ביום ההוא כרת יהוה אתאברם ברית לאמר לזרעך נתתי אתהארץ הזאת מנהר מצרים עדהנהר הגדל נהרפרת",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 19,
      "text": "אתהקיני ואתהקנזי ואת הקדמני",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 20,
      "text": "ואתהחתי ואתהפרזי ואתהרפאים",
      "header": "",
      "footer": ""
    },
    {
      "book_name": "Genesis",
      "chapter": 15,
      "verse": 21,
      "text": "ואתהאמרי ואתהכנעני ואתהגרגשי ואתהיבוסי ס",
      "header": "",
      "footer": ""
    }
  ]
}