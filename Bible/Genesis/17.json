{
  "book_name": "Genesis",
  "chapter": 17,
  "verses": [
    {
      "book_name": "Genesis",
      "chapter": 17,
      "verse": 1,
      "text": "ויהי אברם בןתשעים שנה ותשע שנים וירא יהוה אלאברם ויאמר אליו אניאל שדי התהלך לפני והיה תמים",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 2,
      "text": "ואתנה בריתי ביני ובינך וארבה אותך במאד מאד",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 3,
      "text": "ויפל אברם עלפניו וידבר אתו אלהים לאמר",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 4,
      "text": "אני הנה בריתי אתך והיית לאב המון גוים",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 5,
      "text": "ולאיקרא עוד אתשמך אברם והיה שמך אברהם כי אבהמון גוים נתתיך",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 6,
      "text": "והפרתי אתך במאד מאד ונתתיך לגוים ומלכים ממך יצאו",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 7,
      "text": "והקמתי אתבריתי ביני ובינך ובין זרעך אחריך לדרתם לברית עולם להיות לך לאלהים ולזרעך אחריך",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 8,
      "text": "ונתתי לך ולזרעך אחריך את ארץ מגריך את כלארץ כנען לאחזת עולם והייתי להם לאלהים",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 9,
      "text": "ויאמר אלהים אלאברהם ואתה אתבריתי תשמר אתה וזרעך אחריך לדרתם",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 10,
      "text": "זאת בריתי אשר תשמרו ביני וביניכם ובין זרעך אחריך המול לכם כלזכר",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 11,
      "text": "ונמלתם את בשר ערלתכם והיה לאות ברית ביני וביניכם",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 12,
      "text": "ובןשמנת ימים ימול לכם כלזכר לדרתיכם יליד בית ומקנתכסף מכל בןנכר אשר לא מזרעך הוא",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 13,
      "text": "המול ימול יליד ביתך ומקנת כספך והיתה בריתי בבשרכם לברית עולם",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 14,
      "text": "וערל זכר אשר לאימול אתבשר ערלתו ונכרתה הנפש ההוא מעמיה אתבריתי הפר ס",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 15,
      "text": "ויאמר אלהים אלאברהם שרי אשתך לאתקרא אתשמה שרי כי שרה שמה",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 16,
      "text": "וברכתי אתה וגם נתתי ממנה לך בן וברכתיה והיתה לגוים מלכי עמים ממנה יהיו",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 17,
      "text": "ויפל אברהם עלפניו ויצחק ויאמר בלבו הלבן מאהשנה יולד ואםשרה הבתתשעים שנה תלד",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 18,
      "text": "ויאמר אברהם אלהאלהים לו ישמעאל יחיה לפניך",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 19,
      "text": "ויאמר אלהים אבל שרה אשתך ילדת לך בן וקראת אתשמו יצחק והקמתי אתבריתי אתו לברית עולם לזרעו אחריו",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 20,
      "text": "ולישמעאל שמעתיך הנה ברכתי אתו והפריתי אתו והרביתי אתו במאד מאד שניםעשר נשיאם יוליד ונתתיו לגוי גדול",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 21,
      "text": "ואתבריתי אקים אתיצחק אשר תלד לך שרה למועד הזה בשנה האחרת",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 22,
      "text": "ויכל לדבר אתו ויעל אלהים מעל אברהם",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 23,
      "text": "ויקח אברהם אתישמעאל בנו ואת כלילידי ביתו ואת כלמקנת כספו כלזכר באנשי בית אברהם וימל אתבשר ערלתם בעצם היום הזה כאשר דבר אתו אלהים",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 24,
      "text": "ואברהם בןתשעים ותשע שנה בהמלו בשר ערלתו",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 25,
      "text": "וישמעאל בנו בןשלש עשרה שנה בהמלו את בשר ערלתו",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 26,
      "text": "בעצם היום הזה נמול אברהם וישמעאל בנו",
      "header": "",
      "footer": ""
    },
    {
      "book_name": "Genesis",
      "chapter": 17,
      "verse": 27,
      "text": "וכלאנשי ביתו יליד בית ומקנתכסף מאת בןנכר נמלו אתו פ",
      "header": "",
      "footer": ""
    }
  ]
}