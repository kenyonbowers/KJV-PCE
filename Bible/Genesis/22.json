{
  "book_name": "Genesis",
  "chapter": 22,
  "verses": [
    {
      "book_name": "Genesis",
      "chapter": 22,
      "verse": 1,
      "text": "ויהי אחר הדברים האלה והאלהים נסה אתאברהם ויאמר אליו אברהם ויאמר הנני",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 2,
      "text": "ויאמר קחנא אתבנך אתיחידך אשראהבת אתיצחק ולךלך אלארץ המריה והעלהו שם לעלה על אחד ההרים אשר אמר אליך",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 3,
      "text": "וישכם אברהם בבקר ויחבש אתחמרו ויקח אתשני נעריו אתו ואת יצחק בנו ויבקע עצי עלה ויקם וילך אלהמקום אשראמרלו האלהים",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 4,
      "text": "ביום השלישי וישא אברהם אתעיניו וירא אתהמקום מרחק",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 5,
      "text": "ויאמר אברהם אלנעריו שבולכם פה עםהחמור ואני והנער נלכה עדכה ונשתחוה ונשובה אליכם",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 6,
      "text": "ויקח אברהם אתעצי העלה וישם עליצחק בנו ויקח בידו אתהאש ואתהמאכלת וילכו שניהם יחדו",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 7,
      "text": "ויאמר יצחק אלאברהם אביו ויאמר אבי ויאמר הנני בני ויאמר הנה האש והעצים ואיה השה לעלה",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 8,
      "text": "ויאמר אברהם אלהים יראהלו השה לעלה בני וילכו שניהם יחדו",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 9,
      "text": "ויבאו אלהמקום אשר אמרלו האלהים ויבן שם אברהם אתהמזבח ויערך אתהעצים ויעקד אתיצחק בנו וישם אתו עלהמזבח ממעל לעצים",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 10,
      "text": "וישלח אברהם אתידו ויקח אתהמאכלת לשחט אתבנו",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 11,
      "text": "ויקרא אליו מלאך יהוה מןהשמים ויאמר אברהם אברהם ויאמר הנני",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 12,
      "text": "ויאמר אלתשלח ידך אלהנער ואלתעש לו מאומה כי עתה ידעתי כיירא אלהים אתה ולא חשכת אתבנך אתיחידך ממני",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 13,
      "text": "וישא אברהם אתעיניו וירא והנהאיל אחר נאחז בסבך בקרניו וילך אברהם ויקח אתהאיל ויעלהו לעלה תחת בנו",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 14,
      "text": "ויקרא אברהם שםהמקום ההוא יהוה יראה אשר יאמר היום בהר יהוה יראה",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 15,
      "text": "ויקרא מלאך יהוה אלאברהם שנית מןהשמים",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 16,
      "text": "ויאמר בי נשבעתי נאםיהוה כי יען אשר עשית אתהדבר הזה ולא חשכת אתבנך אתיחידך",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 17,
      "text": "כיברך אברכך והרבה ארבה אתזרעך ככוכבי השמים וכחול אשר עלשפת הים וירש זרעך את שער איביו",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 18,
      "text": "והתברכו בזרעך כל גויי הארץ עקב אשר שמעת בקלי",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 19,
      "text": "וישב אברהם אלנעריו ויקמו וילכו יחדו אלבאר שבע וישב אברהם בבאר שבע פ",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 20,
      "text": "ויהי אחרי הדברים האלה ויגד לאברהם לאמר הנה ילדה מלכה גםהוא בנים לנחור אחיך",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 21,
      "text": "אתעוץ בכרו ואתבוז אחיו ואתקמואל אבי ארם",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 22,
      "text": "ואתכשד ואתחזו ואתפלדש ואתידלף ואת בתואל",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 23,
      "text": "ובתואל ילד אתרבקה שמנה אלה ילדה מלכה לנחור אחי אברהם",
      "header": "",
      "footer": ""
    },
    {
      "book_name": "Genesis",
      "chapter": 22,
      "verse": 24,
      "text": "ופילגשו ושמה ראומה ותלד גםהוא אתטבח ואתגחם ואתתחש ואתמעכה ס",
      "header": "",
      "footer": ""
    }
  ]
}