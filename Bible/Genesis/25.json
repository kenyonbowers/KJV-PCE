{
  "book_name": "Genesis",
  "chapter": 25,
  "verses": [
    {
      "book_name": "Genesis",
      "chapter": 25,
      "verse": 1,
      "text": "ויסף אברהם ויקח אשה ושמה קטורה",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 2,
      "text": "ותלד לו אתזמרן ואתיקשן ואתמדן ואתמדין ואתישבק ואתשוח",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 3,
      "text": "ויקשן ילד אתשבא ואתדדן ובני דדן היו אשורם ולטושים ולאמים",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 4,
      "text": "ובני מדין עיפה ועפר וחנך ואבידע ואלדעה כלאלה בני קטורה",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 5,
      "text": "ויתן אברהם אתכלאשרלו ליצחק",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 6,
      "text": "ולבני הפילגשים אשר לאברהם נתן אברהם מתנת וישלחם מעל יצחק בנו בעודנו חי קדמה אלארץ קדם",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 7,
      "text": "ואלה ימי שניחיי אברהם אשרחי מאת שנה ושבעים שנה וחמש שנים",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 8,
      "text": "ויגוע וימת אברהם בשיבה טובה זקן ושבע ויאסף אלעמיו",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 9,
      "text": "ויקברו אתו יצחק וישמעאל בניו אלמערת המכפלה אלשדה עפרן בןצחר החתי אשר עלפני ממרא",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 10,
      "text": "השדה אשרקנה אברהם מאת בניחת שמה קבר אברהם ושרה אשתו",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 11,
      "text": "ויהי אחרי מות אברהם ויברך אלהים אתיצחק בנו וישב יצחק עםבאר לחי ראי ס",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 12,
      "text": "ואלה תלדת ישמעאל בןאברהם אשר ילדה הגר המצרית שפחת שרה לאברהם",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 13,
      "text": "ואלה שמות בני ישמעאל בשמתם לתולדתם בכר ישמעאל נבית וקדר ואדבאל ומבשם",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 14,
      "text": "ומשמע ודומה ומשא",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 15,
      "text": "חדד ותימא יטור נפיש וקדמה",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 16,
      "text": "אלה הם בני ישמעאל ואלה שמתם בחצריהם ובטירתם שניםעשר נשיאם לאמתם",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 17,
      "text": "ואלה שני חיי ישמעאל מאת שנה ושלשים שנה ושבע שנים ויגוע וימת ויאסף אלעמיו",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 18,
      "text": "וישכנו מחוילה עדשור אשר עלפני מצרים באכה אשורה עלפני כלאחיו נפל פ",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 19,
      "text": "ואלה תולדת יצחק בןאברהם אברהם הוליד אתיצחק",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 20,
      "text": "ויהי יצחק בןארבעים שנה בקחתו אתרבקה בתבתואל הארמי מפדן ארם אחות לבן הארמי לו לאשה",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 21,
      "text": "ויעתר יצחק ליהוה לנכח אשתו כי עקרה הוא ויעתר לו יהוה ותהר רבקה אשתו",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 22,
      "text": "ויתרצצו הבנים בקרבה ותאמר אםכן למה זה אנכי ותלך לדרש אתיהוה",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 23,
      "text": "ויאמר יהוה לה שני גיים בבטנך ושני לאמים ממעיך יפרדו ולאם מלאם יאמץ ורב יעבד צעיר",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 24,
      "text": "וימלאו ימיה ללדת והנה תומם בבטנה",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 25,
      "text": "ויצא הראשון אדמוני כלו כאדרת שער ויקראו שמו עשו",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 26,
      "text": "ואחריכן יצא אחיו וידו אחזת בעקב עשו ויקרא שמו יעקב ויצחק בןששים שנה בלדת אתם",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 27,
      "text": "ויגדלו הנערים ויהי עשו איש ידע ציד איש שדה ויעקב איש תם ישב אהלים",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 28,
      "text": "ויאהב יצחק אתעשו כיציד בפיו ורבקה אהבת אתיעקב",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 29,
      "text": "ויזד יעקב נזיד ויבא עשו מןהשדה והוא עיף",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 30,
      "text": "ויאמר עשו אליעקב הלעיטני נא מןהאדם האדם הזה כי עיף אנכי עלכן קראשמו אדום",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 31,
      "text": "ויאמר יעקב מכרה כיום אתבכרתך לי",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 32,
      "text": "ויאמר עשו הנה אנכי הולך למות ולמהזה לי בכרה",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 33,
      "text": "ויאמר יעקב השבעה לי כיום וישבע לו וימכר אתבכרתו ליעקב",
      "header": "",
      "footer": ""
    },
    {
      "book_name": "Genesis",
      "chapter": 25,
      "verse": 34,
      "text": "ויעקב נתן לעשו לחם ונזיד עדשים ויאכל וישת ויקם וילך ויבז עשו אתהבכרה ס",
      "header": "",
      "footer": ""
    }
  ]
}