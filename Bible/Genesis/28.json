{
  "book_name": "Genesis",
  "chapter": 28,
  "verses": [
    {
      "book_name": "Genesis",
      "chapter": 28,
      "verse": 1,
      "text": "ויקרא יצחק אליעקב ויברך אתו ויצוהו ויאמר לו לאתקח אשה מבנות כנען",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 2,
      "text": "קום לך פדנה ארם ביתה בתואל אבי אמך וקחלך משם אשה מבנות לבן אחי אמך",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 3,
      "text": "ואל שדי יברך אתך ויפרך וירבך והיית לקהל עמים",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 4,
      "text": "ויתןלך אתברכת אברהם לך ולזרעך אתך לרשתך אתארץ מגריך אשרנתן אלהים לאברהם",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 5,
      "text": "וישלח יצחק אתיעקב וילך פדנה ארם אללבן בןבתואל הארמי אחי רבקה אם יעקב ועשו",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 6,
      "text": "וירא עשו כיברך יצחק אתיעקב ושלח אתו פדנה ארם לקחתלו משם אשה בברכו אתו ויצו עליו לאמר לאתקח אשה מבנות כנען",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 7,
      "text": "וישמע יעקב אלאביו ואלאמו וילך פדנה ארם",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 8,
      "text": "וירא עשו כי רעות בנות כנען בעיני יצחק אביו",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 9,
      "text": "וילך עשו אלישמעאל ויקח אתמחלת בתישמעאל בןאברהם אחות נביות עלנשיו לו לאשה ס",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 10,
      "text": "ויצא יעקב מבאר שבע וילך חרנה",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 11,
      "text": "ויפגע במקום וילן שם כיבא השמש ויקח מאבני המקום וישם מראשתיו וישכב במקום ההוא",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 12,
      "text": "ויחלם והנה סלם מצב ארצה וראשו מגיע השמימה והנה מלאכי אלהים עלים וירדים בו",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 13,
      "text": "והנה יהוה נצב עליו ויאמר אני יהוה אלהי אברהם אביך ואלהי יצחק הארץ אשר אתה שכב עליה לך אתננה ולזרעך",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 14,
      "text": "והיה זרעך כעפר הארץ ופרצת ימה וקדמה וצפנה ונגבה ונברכו בך כלמשפחת האדמה ובזרעך",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 15,
      "text": "והנה אנכי עמך ושמרתיך בכל אשרתלך והשבתיך אלהאדמה הזאת כי לא אעזבך עד אשר אםעשיתי את אשרדברתי לך",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 16,
      "text": "וייקץ יעקב משנתו ויאמר אכן יש יהוה במקום הזה ואנכי לא ידעתי",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 17,
      "text": "ויירא ויאמר מהנורא המקום הזה אין זה כי אםבית אלהים וזה שער השמים",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 18,
      "text": "וישכם יעקב בבקר ויקח אתהאבן אשרשם מראשתיו וישם אתה מצבה ויצק שמן עלראשה",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 19,
      "text": "ויקרא אתשםהמקום ההוא ביתאל ואולם לוז שםהעיר לראשנה",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 20,
      "text": "וידר יעקב נדר לאמר אםיהיה אלהים עמדי ושמרני בדרך הזה אשר אנכי הולך ונתןלי לחם לאכל ובגד ללבש",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 21,
      "text": "ושבתי בשלום אלבית אבי והיה יהוה לי לאלהים",
      "header": "",
      "footer": ""
    },
    {
      "book_name": "Genesis",
      "chapter": 28,
      "verse": 22,
      "text": "והאבן הזאת אשרשמתי מצבה יהיה בית אלהים וכל אשר תתןלי עשר אעשרנו לך",
      "header": "",
      "footer": ""
    }
  ]
}