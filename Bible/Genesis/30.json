{
  "book_name": "Genesis",
  "chapter": 30,
  "verses": [
    {
      "book_name": "Genesis",
      "chapter": 30,
      "verse": 1,
      "text": "ותרא רחל כי לא ילדה ליעקב ותקנא רחל באחתה ותאמר אליעקב הבהלי בנים ואםאין מתה אנכי",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 2,
      "text": "ויחראף יעקב ברחל ויאמר התחת אלהים אנכי אשרמנע ממך פריבטן",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 3,
      "text": "ותאמר הנה אמתי בלהה בא אליה ותלד עלברכי ואבנה גםאנכי ממנה",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 4,
      "text": "ותתןלו אתבלהה שפחתה לאשה ויבא אליה יעקב",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 5,
      "text": "ותהר בלהה ותלד ליעקב בן",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 6,
      "text": "ותאמר רחל דנני אלהים וגם שמע בקלי ויתןלי בן עלכן קראה שמו דן",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 7,
      "text": "ותהר עוד ותלד בלהה שפחת רחל בן שני ליעקב",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 8,
      "text": "ותאמר רחל נפתולי אלהים נפתלתי עםאחתי גםיכלתי ותקרא שמו נפתלי",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 9,
      "text": "ותרא לאה כי עמדה מלדת ותקח אתזלפה שפחתה ותתן אתה ליעקב לאשה",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 10,
      "text": "ותלד זלפה שפחת לאה ליעקב בן",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 11,
      "text": "ותאמר לאה בגד ותקרא אתשמו גד",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 12,
      "text": "ותלד זלפה שפחת לאה בן שני ליעקב",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 13,
      "text": "ותאמר לאה באשרי כי אשרוני בנות ותקרא אתשמו אשר",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 14,
      "text": "וילך ראובן בימי קצירחטים וימצא דודאים בשדה ויבא אתם אללאה אמו ותאמר רחל אללאה תנינא לי מדודאי בנך",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 15,
      "text": "ותאמר לה המעט קחתך אתאישי ולקחת גם אתדודאי בני ותאמר רחל לכן ישכב עמך הלילה תחת דודאי בנך",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 16,
      "text": "ויבא יעקב מןהשדה בערב ותצא לאה לקראתו ותאמר אלי תבוא כי שכר שכרתיך בדודאי בני וישכב עמה בלילה הוא",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 17,
      "text": "וישמע אלהים אללאה ותהר ותלד ליעקב בן חמישי",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 18,
      "text": "ותאמר לאה נתן אלהים שכרי אשרנתתי שפחתי לאישי ותקרא שמו יששכר",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 19,
      "text": "ותהר עוד לאה ותלד בןששי ליעקב",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 20,
      "text": "ותאמר לאה זבדני אלהים אתי זבד טוב הפעם יזבלני אישי כיילדתי לו ששה בנים ותקרא אתשמו זבלון",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 21,
      "text": "ואחר ילדה בת ותקרא אתשמה דינה",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 22,
      "text": "ויזכר אלהים אתרחל וישמע אליה אלהים ויפתח אתרחמה",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 23,
      "text": "ותהר ותלד בן ותאמר אסף אלהים אתחרפתי",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 24,
      "text": "ותקרא אתשמו יוסף לאמר יסף יהוה לי בן אחר",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 25,
      "text": "ויהי כאשר ילדה רחל אתיוסף ויאמר יעקב אללבן שלחני ואלכה אלמקומי ולארצי",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 26,
      "text": "תנה אתנשי ואתילדי אשר עבדתי אתך בהן ואלכה כי אתה ידעת אתעבדתי אשר עבדתיך",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 27,
      "text": "ויאמר אליו לבן אםנא מצאתי חן בעיניך נחשתי ויברכני יהוה בגללך",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 28,
      "text": "ויאמר נקבה שכרך עלי ואתנה",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 29,
      "text": "ויאמר אליו אתה ידעת את אשר עבדתיך ואת אשרהיה מקנך אתי",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 30,
      "text": "כי מעט אשרהיה לך לפני ויפרץ לרב ויברך יהוה אתך לרגלי ועתה מתי אעשה גםאנכי לביתי",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 31,
      "text": "ויאמר מה אתןלך ויאמר יעקב לאתתןלי מאומה אםתעשהלי הדבר הזה אשובה ארעה צאנך אשמר",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 32,
      "text": "אעבר בכלצאנך היום הסר משם כלשה נקד וטלוא וכלשהחום בכשבים וטלוא ונקד בעזים והיה שכרי",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 33,
      "text": "וענתהבי צדקתי ביום מחר כיתבוא עלשכרי לפניך כל אשראיננו נקד וטלוא בעזים וחום בכשבים גנוב הוא אתי",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 34,
      "text": "ויאמר לבן הן לו יהי כדברך",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 35,
      "text": "ויסר ביום ההוא אתהתישים העקדים והטלאים ואת כלהעזים הנקדות והטלאת כל אשרלבן בו וכלחום בכשבים ויתן בידבניו",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 36,
      "text": "וישם דרך שלשת ימים בינו ובין יעקב ויעקב רעה אתצאן לבן הנותרת",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 37,
      "text": "ויקחלו יעקב מקל לבנה לח ולוז וערמון ויפצל בהן פצלות לבנות מחשף הלבן אשר עלהמקלות",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 38,
      "text": "ויצג אתהמקלות אשר פצל ברהטים בשקתות המים אשר תבאן הצאן לשתות לנכח הצאן ויחמנה בבאן לשתות",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 39,
      "text": "ויחמו הצאן אלהמקלות ותלדן הצאן עקדים נקדים וטלאים",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 40,
      "text": "והכשבים הפריד יעקב ויתן פני הצאן אלעקד וכלחום בצאן לבן וישתלו עדרים לבדו ולא שתם עלצאן לבן",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 41,
      "text": "והיה בכליחם הצאן המקשרות ושם יעקב אתהמקלות לעיני הצאן ברהטים ליחמנה במקלות",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 42,
      "text": "ובהעטיף הצאן לא ישים והיה העטפים ללבן והקשרים ליעקב",
      "header": "",
      "footer": ""
    },
    {
      "book_name": "Genesis",
      "chapter": 30,
      "verse": 43,
      "text": "ויפרץ האיש מאד מאד ויהילו צאן רבות ושפחות ועבדים וגמלים וחמרים",
      "header": "",
      "footer": ""
    }
  ]
}