{
  "book_name": "Genesis",
  "chapter": 34,
  "verses": [
    {
      "book_name": "Genesis",
      "chapter": 34,
      "verse": 1,
      "text": "ותצא דינה בתלאה אשר ילדה ליעקב לראות בבנות הארץ",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 2,
      "text": "וירא אתה שכם בןחמור החוי נשיא הארץ ויקח אתה וישכב אתה ויענה",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 3,
      "text": "ותדבק נפשו בדינה בתיעקב ויאהב אתהנער וידבר עללב הנער",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 4,
      "text": "ויאמר שכם אלחמור אביו לאמר קחלי אתהילדה הזאת לאשה",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 5,
      "text": "ויעקב שמע כי טמא אתדינה בתו ובניו היו אתמקנהו בשדה והחרש יעקב עדבאם",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 6,
      "text": "ויצא חמור אבישכם אליעקב לדבר אתו",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 7,
      "text": "ובני יעקב באו מןהשדה כשמעם ויתעצבו האנשים ויחר להם מאד כינבלה עשה בישראל לשכב אתבתיעקב וכן לא יעשה",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 8,
      "text": "וידבר חמור אתם לאמר שכם בני חשקה נפשו בבתכם תנו נא אתה לו לאשה",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 9,
      "text": "והתחתנו אתנו בנתיכם תתנולנו ואתבנתינו תקחו לכם",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 10,
      "text": "ואתנו תשבו והארץ תהיה לפניכם שבו וסחרוה והאחזו בה",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 11,
      "text": "ויאמר שכם אלאביה ואלאחיה אמצאחן בעיניכם ואשר תאמרו אלי אתן",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 12,
      "text": "הרבו עלי מאד מהר ומתן ואתנה כאשר תאמרו אלי ותנולי אתהנער לאשה",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 13,
      "text": "ויענו בנייעקב אתשכם ואתחמור אביו במרמה וידברו אשר טמא את דינה אחתם",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 14,
      "text": "ויאמרו אליהם לא נוכל לעשות הדבר הזה לתת אתאחתנו לאיש אשרלו ערלה כיחרפה הוא לנו",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 15,
      "text": "אךבזאת נאות לכם אם תהיו כמנו להמל לכם כלזכר",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 16,
      "text": "ונתנו אתבנתינו לכם ואתבנתיכם נקחלנו וישבנו אתכם והיינו לעם אחד",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 17,
      "text": "ואםלא תשמעו אלינו להמול ולקחנו אתבתנו והלכנו",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 18,
      "text": "וייטבו דבריהם בעיני חמור ובעיני שכם בןחמור",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 19,
      "text": "ולאאחר הנער לעשות הדבר כי חפץ בבתיעקב והוא נכבד מכל בית אביו",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 20,
      "text": "ויבא חמור ושכם בנו אלשער עירם וידברו אלאנשי עירם לאמר",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 21,
      "text": "האנשים האלה שלמים הם אתנו וישבו בארץ ויסחרו אתה והארץ הנה רחבתידים לפניהם אתבנתם נקחלנו לנשים ואתבנתינו נתן להם",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 22,
      "text": "אךבזאת יאתו לנו האנשים לשבת אתנו להיות לעם אחד בהמול לנו כלזכר כאשר הם נמלים",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 23,
      "text": "מקנהם וקנינם וכלבהמתם הלוא לנו הם אך נאותה להם וישבו אתנו",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 24,
      "text": "וישמעו אלחמור ואלשכם בנו כליצאי שער עירו וימלו כלזכר כליצאי שער עירו",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 25,
      "text": "ויהי ביום השלישי בהיותם כאבים ויקחו שניבנייעקב שמעון ולוי אחי דינה איש חרבו ויבאו עלהעיר בטח ויהרגו כלזכר",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 26,
      "text": "ואתחמור ואתשכם בנו הרגו לפיחרב ויקחו אתדינה מבית שכם ויצאו",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 27,
      "text": "בני יעקב באו עלהחללים ויבזו העיר אשר טמאו אחותם",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 28,
      "text": "אתצאנם ואתבקרם ואתחמריהם ואת אשרבעיר ואתאשר בשדה לקחו",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 29,
      "text": "ואתכלחילם ואתכלטפם ואתנשיהם שבו ויבזו ואת כלאשר בבית",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 30,
      "text": "ויאמר יעקב אלשמעון ואללוי עכרתם אתי להבאישני בישב הארץ בכנעני ובפרזי ואני מתי מספר ונאספו עלי והכוני ונשמדתי אני וביתי",
      "header": "",
      "footer": ""
    },
    {
      "book_name": "Genesis",
      "chapter": 34,
      "verse": 31,
      "text": "ויאמרו הכזונה יעשה אתאחותנו פ",
      "header": "",
      "footer": ""
    }
  ]
}