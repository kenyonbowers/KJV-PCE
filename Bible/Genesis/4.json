{
  "book_name": "Genesis",
  "chapter": 4,
  "verses": [
    {
      "book_name": "Genesis",
      "chapter": 4,
      "verse": 1,
      "text": "והאדם ידע אתחוה אשתו ותהר ותלד אתקין ותאמר קניתי איש אתיהוה",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 2,
      "text": "ותסף ללדת אתאחיו אתהבל ויהיהבל רעה צאן וקין היה עבד אדמה",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 3,
      "text": "ויהי מקץ ימים ויבא קין מפרי האדמה מנחה ליהוה",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 4,
      "text": "והבל הביא גםהוא מבכרות צאנו ומחלבהן וישע יהוה אלהבל ואלמנחתו",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 5,
      "text": "ואלקין ואלמנחתו לא שעה ויחר לקין מאד ויפלו פניו",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 6,
      "text": "ויאמר יהוה אלקין למה חרה לך ולמה נפלו פניך",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 7,
      "text": "הלוא אםתיטיב שאת ואם לא תיטיב לפתח חטאת רבץ ואליך תשוקתו ואתה תמשלבו",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 8,
      "text": "ויאמר קין אלהבל אחיו ויהי בהיותם בשדה ויקם קין אלהבל אחיו ויהרגהו",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 9,
      "text": "ויאמר יהוה אלקין אי הבל אחיך ויאמר לא ידעתי השמר אחי אנכי",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 10,
      "text": "ויאמר מה עשית קול דמי אחיך צעקים אלי מןהאדמה",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 11,
      "text": "ועתה ארור אתה מןהאדמה אשר פצתה אתפיה לקחת אתדמי אחיך מידך",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 12,
      "text": "כי תעבד אתהאדמה לאתסף תתכחה לך נע ונד תהיה בארץ",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 13,
      "text": "ויאמר קין אליהוה גדול עוני מנשא",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 14,
      "text": "הן גרשת אתי היום מעל פני האדמה ומפניך אסתר והייתי נע ונד בארץ והיה כלמצאי יהרגני",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 15,
      "text": "ויאמר לו יהוה לכן כלהרג קין שבעתים יקם וישם יהוה לקין אות לבלתי הכותאתו כלמצאו",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 16,
      "text": "ויצא קין מלפני יהוה וישב בארץנוד קדמתעדן",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 17,
      "text": "וידע קין אתאשתו ותהר ותלד אתחנוך ויהי בנה עיר ויקרא שם העיר כשם בנו חנוך",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 18,
      "text": "ויולד לחנוך אתעירד ועירד ילד אתמחויאל ומחייאל ילד אתמתושאל ומתושאל ילד אתלמך",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 19,
      "text": "ויקחלו למך שתי נשים שם האחת עדה ושם השנית צלה",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 20,
      "text": "ותלד עדה אתיבל הוא היה אבי ישב אהל ומקנה",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 21,
      "text": "ושם אחיו יובל הוא היה אבי כלתפש כנור ועוגב",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 22,
      "text": "וצלה גםהוא ילדה אתתובל קין לטש כלחרש נחשת וברזל ואחות תובלקין נעמה",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 23,
      "text": "ויאמר למך לנשיו עדה וצלה שמען קולי נשי למך האזנה אמרתי כי איש הרגתי לפצעי וילד לחברתי",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 24,
      "text": "כי שבעתים יקםקין ולמך שבעים ושבעה",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 25,
      "text": "וידע אדם עוד אתאשתו ותלד בן ותקרא אתשמו שת כי שתלי אלהים זרע אחר תחת הבל כי הרגו קין",
      "header": "",
      "footer": ""
    },
    {
      "book_name": "Genesis",
      "chapter": 4,
      "verse": 26,
      "text": "ולשת גםהוא ילדבן ויקרא אתשמו אנוש אז הוחל לקרא בשם יהוה פ",
      "header": "",
      "footer": ""
    }
  ]
}