{
  "book_name": "Genesis",
  "chapter": 42,
  "verses": [
    {
      "book_name": "Genesis",
      "chapter": 42,
      "verse": 1,
      "text": "וירא יעקב כי יששבר במצרים ויאמר יעקב לבניו למה תתראו",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 2,
      "text": "ויאמר הנה שמעתי כי יששבר במצרים רדושמה ושברולנו משם ונחיה ולא נמות",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 3,
      "text": "וירדו אחייוסף עשרה לשבר בר ממצרים",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 4,
      "text": "ואתבנימין אחי יוסף לאשלח יעקב אתאחיו כי אמר פןיקראנו אסון",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 5,
      "text": "ויבאו בני ישראל לשבר בתוך הבאים כיהיה הרעב בארץ כנען",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 6,
      "text": "ויוסף הוא השליט עלהארץ הוא המשביר לכלעם הארץ ויבאו אחי יוסף וישתחוולו אפים ארצה",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 7,
      "text": "וירא יוסף אתאחיו ויכרם ויתנכר אליהם וידבר אתם קשות ויאמר אלהם מאין באתם ויאמרו מארץ כנען לשבראכל",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 8,
      "text": "ויכר יוסף אתאחיו והם לא הכרהו",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 9,
      "text": "ויזכר יוסף את החלמות אשר חלם להם ויאמר אלהם מרגלים אתם לראות אתערות הארץ באתם",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 10,
      "text": "ויאמרו אליו לא אדני ועבדיך באו לשבראכל",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 11,
      "text": "כלנו בני אישאחד נחנו כנים אנחנו לאהיו עבדיך מרגלים",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 12,
      "text": "ויאמר אלהם לא כיערות הארץ באתם לראות",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 13,
      "text": "ויאמרו שנים עשר עבדיך אחים אנחנו בני אישאחד בארץ כנען והנה הקטן אתאבינו היום והאחד איננו",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 14,
      "text": "ויאמר אלהם יוסף הוא אשר דברתי אלכם לאמר מרגלים אתם",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 15,
      "text": "בזאת תבחנו חי פרעה אםתצאו מזה כי אםבבוא אחיכם הקטן הנה",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 16,
      "text": "שלחו מכם אחד ויקח אתאחיכם ואתם האסרו ויבחנו דבריכם האמת אתכם ואםלא חי פרעה כי מרגלים אתם",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 17,
      "text": "ויאסף אתם אלמשמר שלשת ימים",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 18,
      "text": "ויאמר אלהם יוסף ביום השלישי זאת עשו וחיו אתהאלהים אני ירא",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 19,
      "text": "אםכנים אתם אחיכם אחד יאסר בבית משמרכם ואתם לכו הביאו שבר רעבון בתיכם",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 20,
      "text": "ואתאחיכם הקטן תביאו אלי ויאמנו דבריכם ולא תמותו ויעשוכן",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 21,
      "text": "ויאמרו איש אלאחיו אבל אשמים אנחנו עלאחינו אשר ראינו צרת נפשו בהתחננו אלינו ולא שמענו עלכן באה אלינו הצרה הזאת",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 22,
      "text": "ויען ראובן אתם לאמר הלוא אמרתי אליכם לאמר אלתחטאו בילד ולא שמעתם וגםדמו הנה נדרש",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 23,
      "text": "והם לא ידעו כי שמע יוסף כי המליץ בינתם",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 24,
      "text": "ויסב מעליהם ויבך וישב אלהם וידבר אלהם ויקח מאתם אתשמעון ויאסר אתו לעיניהם",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 25,
      "text": "ויצו יוסף וימלאו אתכליהם בר ולהשיב כספיהם איש אלשקו ולתת להם צדה לדרך ויעש להם כן",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 26,
      "text": "וישאו אתשברם עלחמריהם וילכו משם",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 27,
      "text": "ויפתח האחד אתשקו לתת מספוא לחמרו במלון וירא אתכספו והנההוא בפי אמתחתו",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 28,
      "text": "ויאמר אלאחיו הושב כספי וגם הנה באמתחתי ויצא לבם ויחרדו איש אלאחיו לאמר מהזאת עשה אלהים לנו",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 29,
      "text": "ויבאו אליעקב אביהם ארצה כנען ויגידו לו את כלהקרת אתם לאמר",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 30,
      "text": "דבר האיש אדני הארץ אתנו קשות ויתן אתנו כמרגלים אתהארץ",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 31,
      "text": "ונאמר אליו כנים אנחנו לא היינו מרגלים",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 32,
      "text": "שניםעשר אנחנו אחים בני אבינו האחד איננו והקטן היום אתאבינו בארץ כנען",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 33,
      "text": "ויאמר אלינו האיש אדני הארץ בזאת אדע כי כנים אתם אחיכם האחד הניחו אתי ואתרעבון בתיכם קחו ולכו",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 34,
      "text": "והביאו אתאחיכם הקטן אלי ואדעה כי לא מרגלים אתם כי כנים אתם אתאחיכם אתן לכם ואתהארץ תסחרו",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 35,
      "text": "ויהי הם מריקים שקיהם והנהאיש צרורכספו בשקו ויראו אתצררות כספיהם המה ואביהם וייראו",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 36,
      "text": "ויאמר אלהם יעקב אביהם אתי שכלתם יוסף איננו ושמעון איננו ואתבנימן תקחו עלי היו כלנה",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 37,
      "text": "ויאמר ראובן אלאביו לאמר אתשני בני תמית אםלא אביאנו אליך תנה אתו עלידי ואני אשיבנו אליך",
      "header": "",
      "footer": ""
    },
    {
      "book_name": "Genesis",
      "chapter": 42,
      "verse": 38,
      "text": "ויאמר לאירד בני עמכם כיאחיו מת והוא לבדו נשאר וקראהו אסון בדרך אשר תלכובה והורדתם אתשיבתי ביגון שאולה",
      "header": "",
      "footer": ""
    }
  ]
}