{
  "book_name": "Genesis",
  "chapter": 46,
  "verses": [
    {
      "book_name": "Genesis",
      "chapter": 46,
      "verse": 1,
      "text": "ויסע ישראל וכלאשרלו ויבא בארה שבע ויזבח זבחים לאלהי אביו יצחק",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 2,
      "text": "ויאמר אלהים לישראל במראת הלילה ויאמר יעקב יעקב ויאמר הנני",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 3,
      "text": "ויאמר אנכי האל אלהי אביך אלתירא מרדה מצרימה כילגוי גדול אשימך שם",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 4,
      "text": "אנכי ארד עמך מצרימה ואנכי אעלך גםעלה ויוסף ישית ידו עלעיניך",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 5,
      "text": "ויקם יעקב מבאר שבע וישאו בניישראל אתיעקב אביהם ואתטפם ואתנשיהם בעגלות אשרשלח פרעה לשאת אתו",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 6,
      "text": "ויקחו אתמקניהם ואתרכושם אשר רכשו בארץ כנען ויבאו מצרימה יעקב וכלזרעו אתו",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 7,
      "text": "בניו ובני בניו אתו בנתיו ובנות בניו וכלזרעו הביא אתו מצרימה ס",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 8,
      "text": "ואלה שמות בניישראל הבאים מצרימה יעקב ובניו בכר יעקב ראובן",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 9,
      "text": "ובני ראובן חנוך ופלוא וחצרון וכרמי",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 10,
      "text": "ובני שמעון ימואל וימין ואהד ויכין וצחר ושאול בןהכנענית",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 11,
      "text": "ובני לוי גרשון קהת ומררי",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 12,
      "text": "ובני יהודה ער ואונן ושלה ופרץ וזרח וימת ער ואונן בארץ כנען ויהיו בניפרץ חצרון וחמול",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 13,
      "text": "ובני יששכר תולע ופוה ויוב ושמרון",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 14,
      "text": "ובני זבולן סרד ואלון ויחלאל",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 15,
      "text": "אלה בני לאה אשר ילדה ליעקב בפדן ארם ואת דינה בתו כלנפש בניו ובנותיו שלשים ושלש",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 16,
      "text": "ובני גד צפיון וחגי שוני ואצבן ערי וארודי ואראלי",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 17,
      "text": "ובני אשר ימנה וישוה וישוי ובריעה ושרח אחתם ובני בריעה חבר ומלכיאל",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 18,
      "text": "אלה בני זלפה אשרנתן לבן ללאה בתו ותלד אתאלה ליעקב שש עשרה נפש",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 19,
      "text": "בני רחל אשת יעקב יוסף ובנימן",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 20,
      "text": "ויולד ליוסף בארץ מצרים אשר ילדהלו אסנת בתפוטי פרע כהן אן אתמנשה ואתאפרים",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 21,
      "text": "ובני בנימן בלע ובכר ואשבל גרא ונעמן אחי וראש מפים וחפים וארד",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 22,
      "text": "אלה בני רחל אשר ילד ליעקב כלנפש ארבעה עשר",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 23,
      "text": "ובנידן חשים",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 24,
      "text": "ובני נפתלי יחצאל וגוני ויצר ושלם",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 25,
      "text": "אלה בני בלהה אשרנתן לבן לרחל בתו ותלד אתאלה ליעקב כלנפש שבעה",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 26,
      "text": "כלהנפש הבאה ליעקב מצרימה יצאי ירכו מלבד נשי בנייעקב כלנפש ששים ושש",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 27,
      "text": "ובני יוסף אשרילדלו במצרים נפש שנים כלהנפש לביתיעקב הבאה מצרימה שבעים פ",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 28,
      "text": "ואתיהודה שלח לפניו אליוסף להורת לפניו גשנה ויבאו ארצה גשן",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 29,
      "text": "ויאסר יוסף מרכבתו ויעל לקראתישראל אביו גשנה וירא אליו ויפל עלצואריו ויבך עלצואריו עוד",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 30,
      "text": "ויאמר ישראל אליוסף אמותה הפעם אחרי ראותי אתפניך כי עודך חי",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 31,
      "text": "ויאמר יוסף אלאחיו ואלבית אביו אעלה ואגידה לפרעה ואמרה אליו אחי וביתאבי אשר בארץכנען באו אלי",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 32,
      "text": "והאנשים רעי צאן כיאנשי מקנה היו וצאנם ובקרם וכלאשר להם הביאו",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 33,
      "text": "והיה כייקרא לכם פרעה ואמר מהמעשיכם",
      "header": "",
      "footer": ""
    },
    {
      "book_name": "Genesis",
      "chapter": 46,
      "verse": 34,
      "text": "ואמרתם אנשי מקנה היו עבדיך מנעורינו ועדעתה גםאנחנו גםאבתינו בעבור תשבו בארץ גשן כיתועבת מצרים כלרעה צאן",
      "header": "",
      "footer": ""
    }
  ]
}