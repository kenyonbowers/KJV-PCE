{
  "book_name": "Genesis",
  "chapter": 6,
  "verses": [
    {
      "book_name": "Genesis",
      "chapter": 6,
      "verse": 1,
      "text": "ויהי כיהחל האדם לרב עלפני האדמה ובנות ילדו להם",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 2,
      "text": "ויראו בניהאלהים אתבנות האדם כי טבת הנה ויקחו להם נשים מכל אשר בחרו",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 3,
      "text": "ויאמר יהוה לאידון רוחי באדם לעלם בשגם הוא בשר והיו ימיו מאה ועשרים שנה",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 4,
      "text": "הנפלים היו בארץ בימים ההם וגם אחריכן אשר יבאו בני האלהים אלבנות האדם וילדו להם המה הגברים אשר מעולם אנשי השם פ",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 5,
      "text": "וירא יהוה כי רבה רעת האדם בארץ וכליצר מחשבת לבו רק רע כלהיום",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 6,
      "text": "וינחם יהוה כיעשה אתהאדם בארץ ויתעצב אללבו",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 7,
      "text": "ויאמר יהוה אמחה אתהאדם אשרבראתי מעל פני האדמה מאדם עדבהמה עדרמש ועדעוף השמים כי נחמתי כי עשיתם",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 8,
      "text": "ונח מצא חן בעיני יהוה פ",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 9,
      "text": "אלה תולדת נח נח איש צדיק תמים היה בדרתיו אתהאלהים התהלךנח",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 10,
      "text": "ויולד נח שלשה בנים אתשם אתחם ואתיפת",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 11,
      "text": "ותשחת הארץ לפני האלהים ותמלא הארץ חמס",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 12,
      "text": "וירא אלהים אתהארץ והנה נשחתה כיהשחית כלבשר אתדרכו עלהארץ ס",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 13,
      "text": "ויאמר אלהים לנח קץ כלבשר בא לפני כימלאה הארץ חמס מפניהם והנני משחיתם אתהארץ",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 14,
      "text": "עשה לך תבת עציגפר קנים תעשה אתהתבה וכפרת אתה מבית ומחוץ בכפר",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 15,
      "text": "וזה אשר תעשה אתה שלש מאות אמה ארך התבה חמשים אמה רחבה ושלשים אמה קומתה",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 16,
      "text": "צהר תעשה לתבה ואלאמה תכלנה מלמעלה ופתח התבה בצדה תשים תחתים שנים ושלשים תעשה",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 17,
      "text": "ואני הנני מביא אתהמבול מים עלהארץ לשחת כלבשר אשרבו רוח חיים מתחת השמים כל אשרבארץ יגוע",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 18,
      "text": "והקמתי אתבריתי אתך ובאת אלהתבה אתה ובניך ואשתך ונשיבניך אתך",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 19,
      "text": "ומכלהחי מכלבשר שנים מכל תביא אלהתבה להחית אתך זכר ונקבה יהיו",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 20,
      "text": "מהעוף למינהו ומןהבהמה למינה מכל רמש האדמה למינהו שנים מכל יבאו אליך להחיות",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 21,
      "text": "ואתה קחלך מכלמאכל אשר יאכל ואספת אליך והיה לך ולהם לאכלה",
      "header": "",
      "footer": ""
    },
    {
      "book_name": "Genesis",
      "chapter": 6,
      "verse": 22,
      "text": "ויעש נח ככל אשר צוה אתו אלהים כן עשה ס",
      "header": "",
      "footer": ""
    }
  ]
}