{
  "book_name": "Hosea",
  "chapter": 11,
  "verses": [
    {
      "book_name": "Hosea",
      "chapter": 11,
      "verse": 1,
      "text": "כי נער ישראל ואהבהו וממצרים קראתי לבני",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 2,
      "text": "קראו להם כן הלכו מפניהם לבעלים יזבחו ולפסלים יקטרון",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 3,
      "text": "ואנכי תרגלתי לאפרים קחם עלזרועתיו ולא ידעו כי רפאתים",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 4,
      "text": "בחבלי אדם אמשכם בעבתות אהבה ואהיה להם כמרימי על על לחיהם ואט אליו אוכיל",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 5,
      "text": "לא ישוב אלארץ מצרים ואשור הוא מלכו כי מאנו לשוב",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 6,
      "text": "וחלה חרב בעריו וכלתה בדיו ואכלה ממעצותיהם",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 7,
      "text": "ועמי תלואים למשובתי ואלעל יקראהו יחד לא ירומם",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 8,
      "text": "איך אתנך אפרים אמגנך ישראל איך אתנך כאדמה אשימך כצבאים נהפך עלי לבי יחד נכמרו נחומי",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 9,
      "text": "לא אעשה חרון אפי לא אשוב לשחת אפרים כי אל אנכי ולאאיש בקרבך קדוש ולא אבוא בעיר",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 10,
      "text": "אחרי יהוה ילכו כאריה ישאג כיהוא ישאג ויחרדו בנים מים",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 11,
      "text": "יחרדו כצפור ממצרים וכיונה מארץ אשור והושבתים עלבתיהם נאםיהוה ס",
      "header": "",
      "footer": ""
    },
    {
      "book_name": "Hosea",
      "chapter": 11,
      "verse": 12,
      "text": "סבבני בכחש אפרים ובמרמה בית ישראל ויהודה עד רד עםאל ועםקדושים נאמן",
      "header": "",
      "footer": ""
    }
  ]
}