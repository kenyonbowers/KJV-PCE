{
  "book_name": "Hosea",
  "chapter": 12,
  "verses": [
    {
      "book_name": "Hosea",
      "chapter": 12,
      "verse": 1,
      "text": "אפרים רעה רוח ורדף קדים כלהיום כזב ושד ירבה וברית עםאשור יכרתו ושמן למצרים יובל",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 2,
      "text": "וריב ליהוה עםיהודה ולפקד עליעקב כדרכיו כמעלליו ישיב לו",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 3,
      "text": "בבטן עקב אתאחיו ובאונו שרה אתאלהים",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 4,
      "text": "וישר אלמלאך ויכל בכה ויתחנןלו ביתאל ימצאנו ושם ידבר עמנו",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 5,
      "text": "ויהוה אלהי הצבאות יהוה זכרו",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 6,
      "text": "ואתה באלהיך תשוב חסד ומשפט שמר וקוה אלאלהיך תמיד",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 7,
      "text": "כנען בידו מאזני מרמה לעשק אהב",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 8,
      "text": "ויאמר אפרים אך עשרתי מצאתי און לי כליגיעי לא ימצאולי עון אשרחטא",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 9,
      "text": "ואנכי יהוה אלהיך מארץ מצרים עד אושיבך באהלים כימי מועד",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 10,
      "text": "ודברתי עלהנביאים ואנכי חזון הרביתי וביד הנביאים אדמה",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 11,
      "text": "אםגלעד און אךשוא היו בגלגל שורים זבחו גם מזבחותם כגלים על תלמי שדי",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 12,
      "text": "ויברח יעקב שדה ארם ויעבד ישראל באשה ובאשה שמר",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 13,
      "text": "ובנביא העלה יהוה אתישראל ממצרים ובנביא נשמר",
      "header": "",
      "footer": ""
    },
    {
      "book_name": "Hosea",
      "chapter": 12,
      "verse": 14,
      "text": "הכעיס אפרים תמרורים ודמיו עליו יטוש וחרפתו ישיב לו אדניו",
      "header": "",
      "footer": ""
    }
  ]
}