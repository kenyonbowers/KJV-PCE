{
  "book_name": "Hosea",
  "chapter": 13,
  "verses": [
    {
      "book_name": "Hosea",
      "chapter": 13,
      "verse": 1,
      "text": "כדבר אפרים רתת נשא הוא בישראל ויאשם בבעל וימת",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 2,
      "text": "ועתה יוספו לחטא ויעשו להם מסכה מכספם כתבונם עצבים מעשה חרשים כלה להם הם אמרים זבחי אדם עגלים ישקון",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 3,
      "text": "לכן יהיו כענןבקר וכטל משכים הלך כמץ יסער מגרן וכעשן מארבה",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 4,
      "text": "ואנכי יהוה אלהיך מארץ מצרים ואלהים זולתי לא תדע ומושיע אין בלתי",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 5,
      "text": "אני ידעתיך במדבר בארץ תלאבות",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 6,
      "text": "כמרעיתם וישבעו שבעו וירם לבם עלכן שכחוני",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 7,
      "text": "ואהי להם כמושחל כנמר עלדרך אשור",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 8,
      "text": "אפגשם כדב שכול ואקרע סגור לבם ואכלם שם כלביא חית השדה תבקעם",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 9,
      "text": "שחתך ישראל כיבי בעזרך",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 10,
      "text": "אהי מלכך אפוא ויושיעך בכלעריך ושפטיך אשר אמרת תנהלי מלך ושרים",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 11,
      "text": "אתןלך מלך באפי ואקח בעברתי ס",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 12,
      "text": "צרור עון אפרים צפונה חטאתו",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 13,
      "text": "חבלי יולדה יבאו לו הואבן לא חכם כיעת לאיעמד במשבר בנים",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 14,
      "text": "מיד שאול אפדם ממות אגאלם אהי דבריך מות אהי קטבך שאול נחם יסתר מעיני",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 15,
      "text": "כי הוא בן אחים יפריא יבוא קדים רוח יהוה ממדבר עלה ויבוש מקורו ויחרב מעינו הוא ישסה אוצר כלכלי חמדה",
      "header": "",
      "footer": ""
    },
    {
      "book_name": "Hosea",
      "chapter": 13,
      "verse": 16,
      "text": "תאשם שמרון כי מרתה באלהיה בחרב יפלו עלליהם ירטשו והריותיו יבקעו פ",
      "header": "",
      "footer": ""
    }
  ]
}