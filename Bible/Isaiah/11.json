{
  "book_name": "Isaiah",
  "chapter": 11,
  "verses": [
    {
      "book_name": "Isaiah",
      "chapter": 11,
      "verse": 1,
      "text": "ויצא חטר מגזע ישי ונצר משרשיו יפרה",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 2,
      "text": "ונחה עליו רוח יהוה רוח חכמה ובינה רוח עצה וגבורה רוח דעת ויראת יהוה",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 3,
      "text": "והריחו ביראת יהוה ולאלמראה עיניו ישפוט ולאלמשמע אזניו יוכיח",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 4,
      "text": "ושפט בצדק דלים והוכיח במישור לענויארץ והכהארץ בשבט פיו וברוח שפתיו ימית רשע",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 5,
      "text": "והיה צדק אזור מתניו והאמונה אזור חלציו",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 6,
      "text": "וגר זאב עםכבש ונמר עםגדי ירבץ ועגל וכפיר ומריא יחדו ונער קטן נהג בם",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 7,
      "text": "ופרה ודב תרעינה יחדו ירבצו ילדיהן ואריה כבקר יאכלתבן",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 8,
      "text": "ושעשע יונק עלחר פתן ועל מאורת צפעוני גמול ידו הדה",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 9,
      "text": "לאירעו ולאישחיתו בכלהר קדשי כימלאה הארץ דעה אתיהוה כמים לים מכסים פ",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 10,
      "text": "והיה ביום ההוא שרש ישי אשר עמד לנס עמים אליו גוים ידרשו והיתה מנחתו כבוד פ",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 11,
      "text": "והיה ביום ההוא יוסיף אדני שנית ידו לקנות אתשאר עמו אשר ישאר מאשור וממצרים ומפתרוס ומכוש ומעילם ומשנער ומחמת ומאיי הים",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 12,
      "text": "ונשא נס לגוים ואסף נדחי ישראל ונפצות יהודה יקבץ מארבע כנפות הארץ",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 13,
      "text": "וסרה קנאת אפרים וצררי יהודה יכרתו אפרים לאיקנא אתיהודה ויהודה לאיצר אתאפרים",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 14,
      "text": "ועפו בכתף פלשתים ימה יחדו יבזו אתבניקדם אדום ומואב משלוח ידם ובני עמון משמעתם",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 15,
      "text": "והחרים יהוה את לשון יםמצרים והניף ידו עלהנהר בעים רוחו והכהו לשבעה נחלים והדריך בנעלים",
      "header": "",
      "footer": ""
    },
    {
      "book_name": "Isaiah",
      "chapter": 11,
      "verse": 16,
      "text": "והיתה מסלה לשאר עמו אשר ישאר מאשור כאשר היתה לישראל ביום עלתו מארץ מצרים",
      "header": "",
      "footer": ""
    }
  ]
}