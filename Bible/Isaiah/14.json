{
  "book_name": "Isaiah",
  "chapter": 14,
  "verses": [
    {
      "book_name": "Isaiah",
      "chapter": 14,
      "verse": 1,
      "text": "כי ירחם יהוה אתיעקב ובחר עוד בישראל והניחם עלאדמתם ונלוה הגר עליהם ונספחו עלבית יעקב",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 2,
      "text": "ולקחום עמים והביאום אלמקומם והתנחלום ביתישראל על אדמת יהוה לעבדים ולשפחות והיו שבים לשביהם ורדו בנגשיהם ס",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 3,
      "text": "והיה ביום הניח יהוה לך מעצבך ומרגזך ומןהעבדה הקשה אשר עבדבך",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 4,
      "text": "ונשאת המשל הזה עלמלך בבל ואמרת איך שבת נגש שבתה מדהבה",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 5,
      "text": "שבר יהוה מטה רשעים שבט משלים",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 6,
      "text": "מכה עמים בעברה מכת בלתי סרה רדה באף גוים מרדף בלי חשך",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 7,
      "text": "נחה שקטה כלהארץ פצחו רנה",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 8,
      "text": "גםברושים שמחו לך ארזי לבנון מאז שכבת לאיעלה הכרת עלינו",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 9,
      "text": "שאול מתחת רגזה לך לקראת בואך עורר לך רפאים כלעתודי ארץ הקים מכסאותם כל מלכי גוים",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 10,
      "text": "כלם יענו ויאמרו אליך גםאתה חלית כמונו אלינו נמשלת",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 11,
      "text": "הורד שאול גאונך המית נבליך תחתיך יצע רמה ומכסיך תולעה",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 12,
      "text": "איך נפלת משמים הילל בןשחר נגדעת לארץ חולש עלגוים",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 13,
      "text": "ואתה אמרת בלבבך השמים אעלה ממעל לכוכביאל ארים כסאי ואשב בהרמועד בירכתי צפון",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 14,
      "text": "אעלה עלבמתי עב אדמה לעליון",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 15,
      "text": "אך אלשאול תורד אלירכתיבור",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 16,
      "text": "ראיך אליך ישגיחו אליך יתבוננו הזה האיש מרגיז הארץ מרעיש ממלכות",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 17,
      "text": "שם תבל כמדבר ועריו הרס אסיריו לאפתח ביתה",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 18,
      "text": "כלמלכי גוים כלם שכבו בכבוד איש בביתו",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 19,
      "text": "ואתה השלכת מקברך כנצר נתעב לבוש הרגים מטעני חרב יורדי אלאבניבור כפגר מובס",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 20,
      "text": "לאתחד אתם בקבורה כיארצך שחת עמך הרגת לאיקרא לעולם זרע מרעים",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 21,
      "text": "הכינו לבניו מטבח בעון אבותם בליקמו וירשו ארץ ומלאו פניתבל ערים",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 22,
      "text": "וקמתי עליהם נאם יהוה צבאות והכרתי לבבל שם ושאר ונין ונכד נאםיהוה",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 23,
      "text": "ושמתיה למורש קפד ואגמימים וטאטאתיה במטאטא השמד נאם יהוה צבאות פ",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 24,
      "text": "נשבע יהוה צבאות לאמר אםלא כאשר דמיתי כן היתה וכאשר יעצתי היא תקום",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 25,
      "text": "לשבר אשור בארצי ועלהרי אבוסנו וסר מעליהם עלו וסבלו מעל שכמו יסור",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 26,
      "text": "זאת העצה היעוצה עלכלהארץ וזאת היד הנטויה עלכלהגוים",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 27,
      "text": "כייהוה צבאות יעץ ומי יפר וידו הנטויה ומי ישיבנה פ",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 28,
      "text": "בשנתמות המלך אחז היה המשא הזה",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 29,
      "text": "אלתשמחי פלשת כלך כי נשבר שבט מכך כימשרש נחש יצא צפע ופריו שרף מעופף",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 30,
      "text": "ורעו בכורי דלים ואביונים לבטח ירבצו והמתי ברעב שרשך ושאריתך יהרג",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 31,
      "text": "הילילי שער זעקיעיר נמוג פלשת כלך כי מצפון עשן בא ואין בודד במועדיו",
      "header": "",
      "footer": ""
    },
    {
      "book_name": "Isaiah",
      "chapter": 14,
      "verse": 32,
      "text": "ומהיענה מלאכיגוי כי יהוה יסד ציון ובה יחסו עניי עמו ס",
      "header": "",
      "footer": ""
    }
  ]
}