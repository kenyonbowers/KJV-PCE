{
  "book_name": "Isaiah",
  "chapter": 2,
  "verses": [
    {
      "book_name": "Isaiah",
      "chapter": 2,
      "verse": 1,
      "text": "הדבר אשר חזה ישעיהו בןאמוץ עליהודה וירושלם",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 2,
      "text": "והיה באחרית הימים נכון יהיה הר ביתיהוה בראש ההרים ונשא מגבעות ונהרו אליו כלהגוים",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 3,
      "text": "והלכו עמים רבים ואמרו לכו ונעלה אלהריהוה אלבית אלהי יעקב וירנו מדרכיו ונלכה בארחתיו כי מציון תצא תורה ודבריהוה מירושלם",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 4,
      "text": "ושפט בין הגוים והוכיח לעמים רבים וכתתו חרבותם לאתים וחניתותיהם למזמרות לאישא גוי אלגוי חרב ולאילמדו עוד מלחמה פ",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 5,
      "text": "בית יעקב לכו ונלכה באור יהוה",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 6,
      "text": "כי נטשתה עמך בית יעקב כי מלאו מקדם ועננים כפלשתים ובילדי נכרים ישפיקו",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 7,
      "text": "ותמלא ארצו כסף וזהב ואין קצה לאצרתיו ותמלא ארצו סוסים ואין קצה למרכבתיו",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 8,
      "text": "ותמלא ארצו אלילים למעשה ידיו ישתחוו לאשר עשו אצבעתיו",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 9,
      "text": "וישח אדם וישפלאיש ואלתשא להם",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 10,
      "text": "בוא בצור והטמן בעפר מפני פחד יהוה ומהדר גאנו",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 11,
      "text": "עיני גבהות אדם שפל ושח רום אנשים ונשגב יהוה לבדו ביום ההוא ס",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 12,
      "text": "כי יום ליהוה צבאות על כלגאה ורם ועל כלנשא ושפל",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 13,
      "text": "ועל כלארזי הלבנון הרמים והנשאים ועל כלאלוני הבשן",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 14,
      "text": "ועל כלההרים הרמים ועל כלהגבעות הנשאות",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 15,
      "text": "ועל כלמגדל גבה ועל כלחומה בצורה",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 16,
      "text": "ועל כלאניות תרשיש ועל כלשכיות החמדה",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 17,
      "text": "ושח גבהות האדם ושפל רום אנשים ונשגב יהוה לבדו ביום ההוא",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 18,
      "text": "והאלילים כליל יחלף",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 19,
      "text": "ובאו במערות צרים ובמחלות עפר מפני פחד יהוה ומהדר גאונו בקומו לערץ הארץ",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 20,
      "text": "ביום ההוא ישליך האדם את אלילי כספו ואת אלילי זהבו אשר עשולו להשתחות לחפר פרות ולעטלפים",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 21,
      "text": "לבוא בנקרות הצרים ובסעפי הסלעים מפני פחד יהוה ומהדר גאונו בקומו לערץ הארץ",
      "header": "",
      "footer": ""
    },
    {
      "book_name": "Isaiah",
      "chapter": 2,
      "verse": 22,
      "text": "חדלו לכם מןהאדם אשר נשמה באפו כיבמה נחשב הוא פ",
      "header": "",
      "footer": ""
    }
  ]
}