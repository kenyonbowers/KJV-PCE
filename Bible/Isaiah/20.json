{
  "book_name": "Isaiah",
  "chapter": 20,
  "verses": [
    {
      "book_name": "Isaiah",
      "chapter": 20,
      "verse": 1,
      "text": "בשנת בא תרתן אשדודה בשלח אתו סרגון מלך אשור וילחם באשדוד וילכדה",
      "header": "",
      "footer": ""
    },
    {
      "book_name": "Isaiah",
      "chapter": 20,
      "verse": 2,
      "text": "בעת ההיא דבר יהוה ביד ישעיהו בןאמוץ לאמר לך ופתחת השק מעל מתניך ונעלך תחלץ מעל רגליך ויעש כן הלך ערום ויחף ס",
      "header": "",
      "footer": ""
    },
    {
      "book_name": "Isaiah",
      "chapter": 20,
      "verse": 3,
      "text": "ויאמר יהוה כאשר הלך עבדי ישעיהו ערום ויחף שלש שנים אות ומופת עלמצרים ועלכוש",
      "header": "",
      "footer": ""
    },
    {
      "book_name": "Isaiah",
      "chapter": 20,
      "verse": 4,
      "text": "כן ינהג מלךאשור אתשבי מצרים ואתגלות כוש נערים וזקנים ערום ויחף וחשופי שת ערות מצרים",
      "header": "",
      "footer": ""
    },
    {
      "book_name": "Isaiah",
      "chapter": 20,
      "verse": 5,
      "text": "וחתו ובשו מכוש מבטם ומןמצרים תפארתם",
      "header": "",
      "footer": ""
    },
    {
      "book_name": "Isaiah",
      "chapter": 20,
      "verse": 6,
      "text": "ואמר ישב האי הזה ביום ההוא הנהכה מבטנו אשרנסנו שם לעזרה להנצל מפני מלך אשור ואיך נמלט אנחנו ס",
      "header": "",
      "footer": ""
    }
  ]
}