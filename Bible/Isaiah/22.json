{
  "book_name": "Isaiah",
  "chapter": 22,
  "verses": [
    {
      "book_name": "Isaiah",
      "chapter": 22,
      "verse": 1,
      "text": "משא גיא חזיון מהלך אפוא כיעלית כלך לגגות",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 2,
      "text": "תשאות מלאה עיר הומיה קריה עליזה חלליך לא חלליחרב ולא מתי מלחמה",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 3,
      "text": "כלקציניך נדדויחד מקשת אסרו כלנמצאיך אסרו יחדו מרחוק ברחו",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 4,
      "text": "עלכן אמרתי שעו מני אמרר בבכי אלתאיצו לנחמני עלשד בתעמי",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 5,
      "text": "כי יום מהומה ומבוסה ומבוכה לאדני יהוה צבאות בגיא חזיון מקרקר קר ושוע אלההר",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 6,
      "text": "ועילם נשא אשפה ברכב אדם פרשים וקיר ערה מגן",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 7,
      "text": "ויהי מבחרעמקיך מלאו רכב והפרשים שת שתו השערה",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 8,
      "text": "ויגל את מסך יהודה ותבט ביום ההוא אלנשק בית היער",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 9,
      "text": "ואת בקיעי עירדוד ראיתם כירבו ותקבצו אתמי הברכה התחתונה",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 10,
      "text": "ואתבתי ירושלם ספרתם ותתצו הבתים לבצר החומה",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 11,
      "text": "ומקוה עשיתם בין החמתים למי הברכה הישנה ולא הבטתם אלעשיה ויצרה מרחוק לא ראיתם",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 12,
      "text": "ויקרא אדני יהוה צבאות ביום ההוא לבכי ולמספד ולקרחה ולחגר שק",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 13,
      "text": "והנה ששון ושמחה הרג בקר ושחט צאן אכל בשר ושתות יין אכול ושתו כי מחר נמות",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 14,
      "text": "ונגלה באזני יהוה צבאות אםיכפר העון הזה לכם עדתמתון אמר אדני יהוה צבאות פ",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 15,
      "text": "כה אמר אדני יהוה צבאות לךבא אלהסכן הזה עלשבנא אשר עלהבית",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 16,
      "text": "מהלך פה ומי לך פה כיחצבת לך פה קבר חצבי מרום קברו חקקי בסלע משכן לו",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 17,
      "text": "הנה יהוה מטלטלך טלטלה גבר ועטך עטה",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 18,
      "text": "צנוף יצנפך צנפה כדור אלארץ רחבת ידים שמה תמות ושמה מרכבות כבודך קלון בית אדניך",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 19,
      "text": "והדפתיך ממצבך וממעמדך יהרסך",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 20,
      "text": "והיה ביום ההוא וקראתי לעבדי לאליקים בןחלקיהו",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 21,
      "text": "והלבשתיו כתנתך ואבנטך אחזקנו וממשלתך אתן בידו והיה לאב ליושב ירושלם ולבית יהודה",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 22,
      "text": "ונתתי מפתח ביתדוד עלשכמו ופתח ואין סגר וסגר ואין פתח",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 23,
      "text": "ותקעתיו יתד במקום נאמן והיה לכסא כבוד לבית אביו",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 24,
      "text": "ותלו עליו כל כבוד ביתאביו הצאצאים והצפעות כל כלי הקטן מכלי האגנות ועד כלכלי הנבלים",
      "header": "",
      "footer": ""
    },
    {
      "book_name": "Isaiah",
      "chapter": 22,
      "verse": 25,
      "text": "ביום ההוא נאם יהוה צבאות תמוש היתד התקועה במקום נאמן ונגדעה ונפלה ונכרת המשא אשרעליה כי יהוה דבר ס",
      "header": "",
      "footer": ""
    }
  ]
}