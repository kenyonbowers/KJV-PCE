{
  "book_name": "Isaiah",
  "chapter": 28,
  "verses": [
    {
      "book_name": "Isaiah",
      "chapter": 28,
      "verse": 1,
      "text": "הוי עטרת גאות שכרי אפרים וציץ נבל צבי תפארתו אשר עלראש גיאשמנים הלומי יין",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 2,
      "text": "הנה חזק ואמץ לאדני כזרם ברד שער קטב כזרם מים כבירים שטפים הניח לארץ ביד",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 3,
      "text": "ברגלים תרמסנה עטרת גאות שכורי אפרים",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 4,
      "text": "והיתה ציצת נבל צבי תפארתו אשר עלראש גיא שמנים כבכורה בטרם קיץ אשר יראה הראה אותה בעודה בכפו יבלענה ס",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 5,
      "text": "ביום ההוא יהיה יהוה צבאות לעטרת צבי ולצפירת תפארה לשאר עמו",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 6,
      "text": "ולרוח משפט ליושב עלהמשפט ולגבורה משיבי מלחמה שערה ס",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 7,
      "text": "וגםאלה ביין שגו ובשכר תעו כהן ונביא שגו בשכר נבלעו מןהיין תעו מןהשכר שגו בראה פקו פליליה",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 8,
      "text": "כי כלשלחנות מלאו קיא צאה בלי מקום ס",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 9,
      "text": "אתמי יורה דעה ואתמי יבין שמועה גמולי מחלב עתיקי משדים",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 10,
      "text": "כי צו לצו צו לצו קו לקו קו לקו זעיר שם זעיר שם",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 11,
      "text": "כי בלעגי שפה ובלשון אחרת ידבר אלהעם הזה",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 12,
      "text": "אשר אמר אליהם זאת המנוחה הניחו לעיף וזאת המרגעה ולא אבוא שמוע",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 13,
      "text": "והיה להם דבריהוה צו לצו צו לצו קו לקו קו לקו זעיר שם זעיר שם למען ילכו וכשלו אחור ונשברו ונוקשו ונלכדו פ",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 14,
      "text": "לכן שמעו דבריהוה אנשי לצון משלי העם הזה אשר בירושלם",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 15,
      "text": "כי אמרתם כרתנו ברית אתמות ועםשאול עשינו חזה שיט שוטף כיעבר לא יבואנו כי שמנו כזב מחסנו ובשקר נסתרנו ס",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 16,
      "text": "לכן כה אמר אדני יהוה הנני יסד בציון אבן אבן בחן פנת יקרת מוסד מוסד המאמין לא יחיש",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 17,
      "text": "ושמתי משפט לקו וצדקה למשקלת ויעה ברד מחסה כזב וסתר מים ישטפו",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 18,
      "text": "וכפר בריתכם אתמות וחזותכם אתשאול לא תקום שוט שוטף כי יעבר והייתם לו למרמס",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 19,
      "text": "מדי עברו יקח אתכם כיבבקר בבקר יעבר ביום ובלילה והיה רקזועה הבין שמועה",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 20,
      "text": "כיקצר המצע מהשתרע והמסכה צרה כהתכנס",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 21,
      "text": "כי כהרפרצים יקום יהוה כעמק בגבעון ירגז לעשות מעשהו זר מעשהו ולעבד עבדתו נכריה עבדתו",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 22,
      "text": "ועתה אלתתלוצצו פןיחזקו מוסריכם כיכלה ונחרצה שמעתי מאת אדני יהוה צבאות עלכלהארץ",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 23,
      "text": "האזינו ושמעו קולי הקשיבו ושמעו אמרתי",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 24,
      "text": "הכל היום יחרש החרש לזרע יפתח וישדד אדמתו",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 25,
      "text": "הלוא אםשוה פניה והפיץ קצח וכמן יזרק ושם חטה שורה ושערה נסמן וכסמת גבלתו",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 26,
      "text": "ויסרו למשפט אלהיו יורנו",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 27,
      "text": "כי לא בחרוץ יודש קצח ואופן עגלה עלכמן יוסב כי במטה יחבט קצח וכמן בשבט",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 28,
      "text": "לחם יודק כי לא לנצח אדוש ידושנו והמם גלגל עגלתו ופרשיו לאידקנו",
      "header": "",
      "footer": ""
    },
    {
      "book_name": "Isaiah",
      "chapter": 28,
      "verse": 29,
      "text": "גםזאת מעם יהוה צבאות יצאה הפליא עצה הגדיל תושיה ס",
      "header": "",
      "footer": ""
    }
  ]
}