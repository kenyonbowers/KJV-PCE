{
  "book_name": "Isaiah",
  "chapter": 38,
  "verses": [
    {
      "book_name": "Isaiah",
      "chapter": 38,
      "verse": 1,
      "text": "בימים ההם חלה חזקיהו למות ויבוא אליו ישעיהו בןאמוץ הנביא ויאמר אליו כהאמר יהוה צו לביתך כי מת אתה ולא תחיה",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 2,
      "text": "ויסב חזקיהו פניו אלהקיר ויתפלל אליהוה",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 3,
      "text": "ויאמר אנה יהוה זכרנא את אשר התהלכתי לפניך באמת ובלב שלם והטוב בעיניך עשיתי ויבך חזקיהו בכי גדול ס",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 4,
      "text": "ויהי דבריהוה אלישעיהו לאמר",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 5,
      "text": "הלוך ואמרת אלחזקיהו כהאמר יהוה אלהי דוד אביך שמעתי אתתפלתך ראיתי אתדמעתך הנני יוסף עלימיך חמש עשרה שנה",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 6,
      "text": "ומכף מלךאשור אצילך ואת העיר הזאת וגנותי עלהעיר הזאת",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 7,
      "text": "וזהלך האות מאת יהוה אשר יעשה יהוה אתהדבר הזה אשר דבר",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 8,
      "text": "הנני משיב אתצל המעלות אשר ירדה במעלות אחז בשמש אחרנית עשר מעלות ותשב השמש עשר מעלות במעלות אשר ירדה ס",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 9,
      "text": "מכתב לחזקיהו מלךיהודה בחלתו ויחי מחליו",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 10,
      "text": "אני אמרתי בדמי ימי אלכה בשערי שאול פקדתי יתר שנותי",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 11,
      "text": "אמרתי לאאראה יה יה בארץ החיים לאאביט אדם עוד עםיושבי חדל",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 12,
      "text": "דורי נסע ונגלה מני כאהל רעי קפדתי כארג חיי מדלה יבצעני מיום עדלילה תשלימני",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 13,
      "text": "שויתי עדבקר כארי כן ישבר כלעצמותי מיום עדלילה תשלימני",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 14,
      "text": "כסוס עגור כן אצפצף אהגה כיונה דלו עיני למרום אדני עשקהלי ערבני",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 15,
      "text": "מהאדבר ואמרלי והוא עשה אדדה כלשנותי עלמר נפשי",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 16,
      "text": "אדני עליהם יחיו ולכלבהן חיי רוחי ותחלימני והחיני",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 17,
      "text": "הנה לשלום מרלי מר ואתה חשקת נפשי משחת בלי כי השלכת אחרי גוך כלחטאי",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 18,
      "text": "כי לא שאול תודך מות יהללך לאישברו יורדיבור אלאמתך",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 19,
      "text": "חי חי הוא יודך כמוני היום אב לבנים יודיע אלאמתך",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 20,
      "text": "יהוה להושיעני ונגנותי ננגן כלימי חיינו עלבית יהוה",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 21,
      "text": "ויאמר ישעיהו ישאו דבלת תאנים וימרחו עלהשחין ויחי",
      "header": "",
      "footer": ""
    },
    {
      "book_name": "Isaiah",
      "chapter": 38,
      "verse": 22,
      "text": "ויאמר חזקיהו מה אות כי אעלה בית יהוה ס",
      "header": "",
      "footer": ""
    }
  ]
}