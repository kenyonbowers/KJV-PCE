{
  "book_name": "Isaiah",
  "chapter": 40,
  "verses": [
    {
      "book_name": "Isaiah",
      "chapter": 40,
      "verse": 1,
      "text": "נחמו נחמו עמי יאמר אלהיכם",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 2,
      "text": "דברו עללב ירושלם וקראו אליה כי מלאה צבאה כי נרצה עונה כי לקחה מיד יהוה כפלים בכלחטאתיה ס",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 3,
      "text": "קול קורא במדבר פנו דרך יהוה ישרו בערבה מסלה לאלהינו",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 4,
      "text": "כלגיא ינשא וכלהר וגבעה ישפלו והיה העקב למישור והרכסים לבקעה",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 5,
      "text": "ונגלה כבוד יהוה וראו כלבשר יחדו כי פי יהוה דבר ס",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 6,
      "text": "קול אמר קרא ואמר מה אקרא כלהבשר חציר וכלחסדו כציץ השדה",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 7,
      "text": "יבש חציר נבל ציץ כי רוח יהוה נשבה בו אכן חציר העם",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 8,
      "text": "יבש חציר נבל ציץ ודבראלהינו יקום לעולם ס",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 9,
      "text": "על הרגבה עלילך מבשרת ציון הרימי בכח קולך מבשרת ירושלם הרימי אלתיראי אמרי לערי יהודה הנה אלהיכם",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 10,
      "text": "הנה אדני יהוה בחזק יבוא וזרעו משלה לו הנה שכרו אתו ופעלתו לפניו",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 11,
      "text": "כרעה עדרו ירעה בזרעו יקבץ טלאים ובחיקו ישא עלות ינהל ס",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 12,
      "text": "מימדד בשעלו מים ושמים בזרת תכן וכל בשלש עפר הארץ ושקל בפלס הרים וגבעות במאזנים",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 13,
      "text": "מיתכן אתרוח יהוה ואיש עצתו יודיענו",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 14,
      "text": "אתמי נועץ ויבינהו וילמדהו בארח משפט וילמדהו דעת ודרך תבונות יודיענו",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 15,
      "text": "הן גוים כמר מדלי וכשחק מאזנים נחשבו הן איים כדק יטול",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 16,
      "text": "ולבנון אין די בער וחיתו אין די עולה ס",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 17,
      "text": "כלהגוים כאין נגדו מאפס ותהו נחשבולו",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 18,
      "text": "ואלמי תדמיון אל ומהדמות תערכו לו",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 19,
      "text": "הפסל נסך חרש וצרף בזהב ירקענו ורתקות כסף צורף",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 20,
      "text": "המסכן תרומה עץ לאירקב יבחר חרש חכם יבקשלו להכין פסל לא ימוט",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 21,
      "text": "הלוא תדעו הלוא תשמעו הלוא הגד מראש לכם הלוא הבינתם מוסדות הארץ",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 22,
      "text": "הישב עלחוג הארץ וישביה כחגבים הנוטה כדק שמים וימתחם כאהל לשבת",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 23,
      "text": "הנותן רוזנים לאין שפטי ארץ כתהו עשה",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 24,
      "text": "אף בלנטעו אף בלזרעו אף בלשרש בארץ גזעם וגםנשף בהם ויבשו וסערה כקש תשאם ס",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 25,
      "text": "ואלמי תדמיוני ואשוה יאמר קדוש",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 26,
      "text": "שאומרום עיניכם וראו מיברא אלה המוציא במספר צבאם לכלם בשם יקרא מרב אונים ואמיץ כח איש לא נעדר ס",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 27,
      "text": "למה תאמר יעקב ותדבר ישראל נסתרה דרכי מיהוה ומאלהי משפטי יעבור",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 28,
      "text": "הלוא ידעת אםלא שמעת אלהי עולם יהוה בורא קצות הארץ לא ייעף ולא ייגע אין חקר לתבונתו",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 29,
      "text": "נתן ליעף כח ולאין אונים עצמה ירבה",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 30,
      "text": "ויעפו נערים ויגעו ובחורים כשול יכשלו",
      "header": "",
      "footer": ""
    },
    {
      "book_name": "Isaiah",
      "chapter": 40,
      "verse": 31,
      "text": "וקוי יהוה יחליפו כח יעלו אבר כנשרים ירוצו ולא ייגעו ילכו ולא ייעפו פ",
      "header": "",
      "footer": ""
    }
  ]
}