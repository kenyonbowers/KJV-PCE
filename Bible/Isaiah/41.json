{
  "book_name": "Isaiah",
  "chapter": 41,
  "verses": [
    {
      "book_name": "Isaiah",
      "chapter": 41,
      "verse": 1,
      "text": "החרישו אלי איים ולאמים יחליפו כח יגשו אז ידברו יחדו למשפט נקרבה",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 2,
      "text": "מי העיר ממזרח צדק יקראהו לרגלו יתן לפניו גוים ומלכים ירד יתן כעפר חרבו כקש נדף קשתו",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 3,
      "text": "ירדפם יעבור שלום ארח ברגליו לא יבוא",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 4,
      "text": "מיפעל ועשה קרא הדרות מראש אני יהוה ראשון ואתאחרנים אניהוא",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 5,
      "text": "ראו איים וייראו קצות הארץ יחרדו קרבו ויאתיון",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 6,
      "text": "איש אתרעהו יעזרו ולאחיו יאמר חזק",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 7,
      "text": "ויחזק חרש אתצרף מחליק פטיש אתהולם פעם אמר לדבק טוב הוא ויחזקהו במסמרים לא ימוט ס",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 8,
      "text": "ואתה ישראל עבדי יעקב אשר בחרתיך זרע אברהם אהבי",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 9,
      "text": "אשר החזקתיך מקצות הארץ ומאציליה קראתיך ואמר לך עבדיאתה בחרתיך ולא מאסתיך",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 10,
      "text": "אלתירא כי עמךאני אלתשתע כיאני אלהיך אמצתיך אףעזרתיך אףתמכתיך בימין צדקי",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 11,
      "text": "הן יבשו ויכלמו כל הנחרים בך יהיו כאין ויאבדו אנשי ריבך",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 12,
      "text": "תבקשם ולא תמצאם אנשי מצתך יהיו כאין וכאפס אנשי מלחמתך",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 13,
      "text": "כי אני יהוה אלהיך מחזיק ימינך האמר לך אלתירא אני עזרתיך ס",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 14,
      "text": "אלתיראי תולעת יעקב מתי ישראל אני עזרתיך נאםיהוה וגאלך קדוש ישראל",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 15,
      "text": "הנה שמתיך למורג חרוץ חדש בעל פיפיות תדוש הרים ותדק וגבעות כמץ תשים",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 16,
      "text": "תזרם ורוח תשאם וסערה תפיץ אותם ואתה תגיל ביהוה בקדוש ישראל תתהלל פ",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 17,
      "text": "העניים והאביונים מבקשים מים ואין לשונם בצמא נשתה אני יהוה אענם אלהי ישראל לא אעזבם",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 18,
      "text": "אפתח עלשפיים נהרות ובתוך בקעות מעינות אשים מדבר לאגםמים וארץ ציה למוצאי מים",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 19,
      "text": "אתן במדבר ארז שטה והדס ועץ שמן אשים בערבה ברוש תדהר ותאשור יחדו",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 20,
      "text": "למען יראו וידעו וישימו וישכילו יחדו כי ידיהוה עשתה זאת וקדוש ישראל בראה פ",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 21,
      "text": "קרבו ריבכם יאמר יהוה הגישו עצמותיכם יאמר מלך יעקב",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 22,
      "text": "יגישו ויגידו לנו את אשר תקרינה הראשנות מה הנה הגידו ונשימה לבנו ונדעה אחריתן או הבאות השמיענו",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 23,
      "text": "הגידו האתיות לאחור ונדעה כי אלהים אתם אףתיטיבו ותרעו ונשתעה ונרא יחדו",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 24,
      "text": "הןאתם מאין ופעלכם מאפע תועבה יבחר בכם",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 25,
      "text": "העירותי מצפון ויאת ממזרחשמש יקרא בשמי ויבא סגנים כמוחמר וכמו יוצר ירמסטיט",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 26,
      "text": "מיהגיד מראש ונדעה ומלפנים ונאמר צדיק אף איןמגיד אף אין משמיע אף איןשמע אמריכם",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 27,
      "text": "ראשון לציון הנה הנם ולירושלם מבשר אתן",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 28,
      "text": "וארא ואין איש ומאלה ואין יועץ ואשאלם וישיבו דבר",
      "header": "",
      "footer": ""
    },
    {
      "book_name": "Isaiah",
      "chapter": 41,
      "verse": 29,
      "text": "הן כלם און אפס מעשיהם רוח ותהו נסכיהם פ",
      "header": "",
      "footer": ""
    }
  ]
}