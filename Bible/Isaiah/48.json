{
  "book_name": "Isaiah",
  "chapter": 48,
  "verses": [
    {
      "book_name": "Isaiah",
      "chapter": 48,
      "verse": 1,
      "text": "שמעוזאת ביתיעקב הנקראים בשם ישראל וממי יהודה יצאו הנשבעים בשם יהוה ובאלהי ישראל יזכירו לא באמת ולא בצדקה",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 2,
      "text": "כימעיר הקדש נקראו ועלאלהי ישראל נסמכו יהוה צבאות שמו ס",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 3,
      "text": "הראשנות מאז הגדתי ומפי יצאו ואשמיעם פתאם עשיתי ותבאנה",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 4,
      "text": "מדעתי כי קשה אתה וגיד ברזל ערפך ומצחך נחושה",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 5,
      "text": "ואגיד לך מאז בטרם תבוא השמעתיך פןתאמר עצבי עשם ופסלי ונסכי צום",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 6,
      "text": "שמעת חזה כלה ואתם הלוא תגידו השמעתיך חדשות מעתה ונצרות ולא ידעתם",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 7,
      "text": "עתה נבראו ולא מאז ולפנייום ולא שמעתם פןתאמר הנה ידעתין",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 8,
      "text": "גם לאשמעת גם לא ידעת גם מאז לאפתחה אזנך כי ידעתי בגוד תבגוד ופשע מבטן קרא לך",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 9,
      "text": "למען שמי אאריך אפי ותהלתי אחטםלך לבלתי הכריתך",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 10,
      "text": "הנה צרפתיך ולא בכסף בחרתיך בכור עני",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 11,
      "text": "למעני למעני אעשה כי איך יחל וכבודי לאחר לאאתן ס",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 12,
      "text": "שמע אלי יעקב וישראל מקראי אניהוא אני ראשון אף אני אחרון",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 13,
      "text": "אףידי יסדה ארץ וימיני טפחה שמים קרא אני אליהם יעמדו יחדו",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 14,
      "text": "הקבצו כלכם ושמעו מי בהם הגיד אתאלה יהוה אהבו יעשה חפצו בבבל וזרעו כשדים",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 15,
      "text": "אני אני דברתי אףקראתיו הביאתיו והצליח דרכו",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 16,
      "text": "קרבו אלי שמעוזאת לא מראש בסתר דברתי מעת היותה שם אני ועתה אדני יהוה שלחני ורוחו פ",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 17,
      "text": "כהאמר יהוה גאלך קדוש ישראל אני יהוה אלהיך מלמדך להועיל מדריכך בדרך תלך",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 18,
      "text": "לוא הקשבת למצותי ויהי כנהר שלומך וצדקתך כגלי הים",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 19,
      "text": "ויהי כחול זרעך וצאצאי מעיך כמעתיו לאיכרת ולאישמד שמו מלפני",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 20,
      "text": "צאו מבבל ברחו מכשדים בקול רנה הגידו השמיעו זאת הוציאוה עדקצה הארץ אמרו גאל יהוה עבדו יעקב",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 21,
      "text": "ולא צמאו בחרבות הוליכם מים מצור הזיל למו ויבקעצור ויזבו מים",
      "header": "",
      "footer": ""
    },
    {
      "book_name": "Isaiah",
      "chapter": 48,
      "verse": 22,
      "text": "אין שלום אמר יהוה לרשעים ס",
      "header": "",
      "footer": ""
    }
  ]
}