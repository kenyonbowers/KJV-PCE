{
  "book_name": "Isaiah",
  "chapter": 49,
  "verses": [
    {
      "book_name": "Isaiah",
      "chapter": 49,
      "verse": 1,
      "text": "שמעו איים אלי והקשיבו לאמים מרחוק יהוה מבטן קראני ממעי אמי הזכיר שמי",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 2,
      "text": "וישם פי כחרב חדה בצל ידו החביאני וישימני לחץ ברור באשפתו הסתירני",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 3,
      "text": "ויאמר לי עבדיאתה ישראל אשרבך אתפאר",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 4,
      "text": "ואני אמרתי לריק יגעתי לתהו והבל כחי כליתי אכן משפטי אתיהוה ופעלתי אתאלהי",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 5,
      "text": "ועתה אמר יהוה יצרי מבטן לעבד לו לשובב יעקב אליו וישראל לא יאסף ואכבד בעיני יהוה ואלהי היה עזי",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 6,
      "text": "ויאמר נקל מהיותך לי עבד להקים אתשבטי יעקב ונצירי ישראל להשיב ונתתיך לאור גוים להיות ישועתי עדקצה הארץ ס",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 7,
      "text": "כה אמריהוה גאל ישראל קדושו לבזהנפש למתעב גוי לעבד משלים מלכים יראו וקמו שרים וישתחוו למען יהוה אשר נאמן קדש ישראל ויבחרך",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 8,
      "text": "כה אמר יהוה בעת רצון עניתיך וביום ישועה עזרתיך ואצרך ואתנך לברית עם להקים ארץ להנחיל נחלות שממות",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 9,
      "text": "לאמר לאסורים צאו לאשר בחשך הגלו עלדרכים ירעו ובכלשפיים מרעיתם",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 10,
      "text": "לא ירעבו ולא יצמאו ולאיכם שרב ושמש כימרחמם ינהגם ועלמבועי מים ינהלם",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 11,
      "text": "ושמתי כלהרי לדרך ומסלתי ירמון",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 12,
      "text": "הנהאלה מרחוק יבאו והנהאלה מצפון ומים ואלה מארץ סינים",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 13,
      "text": "רנו שמים וגילי ארץ יפצחו הרים רנה כינחם יהוה עמו ועניו ירחם ס",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 14,
      "text": "ותאמר ציון עזבני יהוה ואדני שכחני",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 15,
      "text": "התשכח אשה עולה מרחם בןבטנה גםאלה תשכחנה ואנכי לא אשכחך",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 16,
      "text": "הן עלכפים חקתיך חומתיך נגדי תמיד",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 17,
      "text": "מהרו בניך מהרסיך ומחרביך ממך יצאו",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 18,
      "text": "שאיסביב עיניך וראי כלם נקבצו באולך חיאני נאםיהוה כי כלם כעדי תלבשי ותקשרים ככלה",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 19,
      "text": "כי חרבתיך ושממתיך וארץ הרסתיך כי עתה תצרי מיושב ורחקו מבלעיך",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 20,
      "text": "עוד יאמרו באזניך בני שכליך צרלי המקום גשהלי ואשבה",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 21,
      "text": "ואמרת בלבבך מי ילדלי אתאלה ואני שכולה וגלמודה גלה וסורה ואלה מי גדל הן אני נשארתי לבדי אלה איפה הם פ",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 22,
      "text": "כהאמר אדני יהוה הנה אשא אלגוים ידי ואלעמים ארים נסי והביאו בניך בחצן ובנתיך עלכתף תנשאנה",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 23,
      "text": "והיו מלכים אמניך ושרותיהם מיניקתיך אפים ארץ ישתחוו לך ועפר רגליך ילחכו וידעת כיאני יהוה אשר לאיבשו קוי ס",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 24,
      "text": "היקח מגבור מלקוח ואםשבי צדיק ימלט",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 25,
      "text": "כיכה אמר יהוה גםשבי גבור יקח ומלקוח עריץ ימלט ואתיריבך אנכי אריב ואתבניך אנכי אושיע",
      "header": "",
      "footer": ""
    },
    {
      "book_name": "Isaiah",
      "chapter": 49,
      "verse": 26,
      "text": "והאכלתי אתמוניך אתבשרם וכעסיס דמם ישכרון וידעו כלבשר כי אני יהוה מושיעך וגאלך אביר יעקב ס",
      "header": "",
      "footer": ""
    }
  ]
}