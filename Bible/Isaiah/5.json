{
  "book_name": "Isaiah",
  "chapter": 5,
  "verses": [
    {
      "book_name": "Isaiah",
      "chapter": 5,
      "verse": 1,
      "text": "אשירה נא לידידי שירת דודי לכרמו כרם היה לידידי בקרן בןשמן",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 2,
      "text": "ויעזקהו ויסקלהו ויטעהו שרק ויבן מגדל בתוכו וגםיקב חצב בו ויקו לעשות ענבים ויעש באשים",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 3,
      "text": "ועתה יושב ירושלם ואיש יהודה שפטונא ביני ובין כרמי",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 4,
      "text": "מהלעשות עוד לכרמי ולא עשיתי בו מדוע קויתי לעשות ענבים ויעש באשים",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 5,
      "text": "ועתה אודיעהנא אתכם את אשראני עשה לכרמי הסר משוכתו והיה לבער פרץ גדרו והיה למרמס",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 6,
      "text": "ואשיתהו בתה לא יזמר ולא יעדר ועלה שמיר ושית ועל העבים אצוה מהמטיר עליו מטר",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 7,
      "text": "כי כרם יהוה צבאות בית ישראל ואיש יהודה נטע שעשועיו ויקו למשפט והנה משפח לצדקה והנה צעקה ס",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 8,
      "text": "הוי מגיעי בית בבית שדה בשדה יקריבו עד אפס מקום והושבתם לבדכם בקרב הארץ",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 9,
      "text": "באזני יהוה צבאות אםלא בתים רבים לשמה יהיו גדלים וטובים מאין יושב",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 10,
      "text": "כי עשרת צמדיכרם יעשו בת אחת וזרע חמר יעשה איפה פ",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 11,
      "text": "הוי משכימי בבקר שכר ירדפו מאחרי בנשף יין ידליקם",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 12,
      "text": "והיה כנור ונבל תף וחליל ויין משתיהם ואת פעל יהוה לא יביטו ומעשה ידיו לא ראו",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 13,
      "text": "לכן גלה עמי מבלידעת וכבודו מתי רעב והמונו צחה צמא",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 14,
      "text": "לכן הרחיבה שאול נפשה ופערה פיה לבליחק וירד הדרה והמונה ושאונה ועלז בה",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 15,
      "text": "וישח אדם וישפלאיש ועיני גבהים תשפלנה",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 16,
      "text": "ויגבה יהוה צבאות במשפט והאל הקדוש נקדש בצדקה",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 17,
      "text": "ורעו כבשים כדברם וחרבות מחים גרים יאכלו",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 18,
      "text": "הוי משכי העון בחבלי השוא וכעבות העגלה חטאה",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 19,
      "text": "האמרים ימהר יחישה מעשהו למען נראה ותקרב ותבואה עצת קדוש ישראל ונדעה ס",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 20,
      "text": "הוי האמרים לרע טוב ולטוב רע שמים חשך לאור ואור לחשך שמים מר למתוק ומתוק למר ס",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 21,
      "text": "הוי חכמים בעיניהם ונגד פניהם נבנים",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 22,
      "text": "הוי גבורים לשתות יין ואנשיחיל למסך שכר",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 23,
      "text": "מצדיקי רשע עקב שחד וצדקת צדיקים יסירו ממנו ס",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 24,
      "text": "לכן כאכל קש לשון אש וחשש להבה ירפה שרשם כמק יהיה ופרחם כאבק יעלה כי מאסו את תורת יהוה צבאות ואת אמרת קדושישראל נאצו",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 25,
      "text": "עלכן חרה אףיהוה בעמו ויט ידו עליו ויכהו וירגזו ההרים ותהי נבלתם כסוחה בקרב חוצות בכלזאת לאשב אפו ועוד ידו נטויה",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 26,
      "text": "ונשאנס לגוים מרחוק ושרק לו מקצה הארץ והנה מהרה קל יבוא",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 27,
      "text": "איןעיף ואיןכושל בו לא ינום ולא יישן ולא נפתח אזור חלציו ולא נתק שרוך נעליו",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 28,
      "text": "אשר חציו שנונים וכלקשתתיו דרכות פרסות סוסיו כצר נחשבו וגלגליו כסופה",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 29,
      "text": "שאגה לו כלביא ושאג ככפירים וינהם ויאחז טרף ויפליט ואין מציל",
      "header": "",
      "footer": ""
    },
    {
      "book_name": "Isaiah",
      "chapter": 5,
      "verse": 30,
      "text": "וינהם עליו ביום ההוא כנהמתים ונבט לארץ והנהחשך צר ואור חשך בעריפיה פ",
      "header": "",
      "footer": ""
    }
  ]
}