{
  "book_name": "Isaiah",
  "chapter": 50,
  "verses": [
    {
      "book_name": "Isaiah",
      "chapter": 50,
      "verse": 1,
      "text": "כה אמר יהוה אי זה ספר כריתות אמכם אשר שלחתיה או מי מנושי אשרמכרתי אתכם לו הן בעונתיכם נמכרתם ובפשעיכם שלחה אמכם",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 2,
      "text": "מדוע באתי ואין איש קראתי ואין עונה הקצור קצרה ידי מפדות ואםאיןבי כח להציל הן בגערתי אחריב ים אשים נהרות מדבר תבאש דגתם מאין מים ותמת בצמא",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 3,
      "text": "אלביש שמים קדרות ושק אשים כסותם ס",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 4,
      "text": "אדני יהוה נתן לי לשון למודים לדעת לעות אתיעף דבר יעיר בבקר בבקר יעיר לי אזן לשמע כלמודים",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 5,
      "text": "אדני יהוה פתחלי אזן ואנכי לא מריתי אחור לא נסוגתי",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 6,
      "text": "גוי נתתי למכים ולחיי למרטים פני לא הסתרתי מכלמות ורק",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 7,
      "text": "ואדני יהוה יעזרלי עלכן לא נכלמתי עלכן שמתי פני כחלמיש ואדע כילא אבוש",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 8,
      "text": "קרוב מצדיקי מייריב אתי נעמדה יחד מיבעל משפטי יגש אלי",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 9,
      "text": "הן אדני יהוה יעזרלי מיהוא ירשיעני הן כלם כבגד יבלו עש יאכלם",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 10,
      "text": "מי בכם ירא יהוה שמע בקול עבדו אשר הלך חשכים ואין נגה לו יבטח בשם יהוה וישען באלהיו",
      "header": "",
      "footer": ""
    },
    {
      "book_name": "Isaiah",
      "chapter": 50,
      "verse": 11,
      "text": "הן כלכם קדחי אש מאזרי זיקות לכו באור אשכם ובזיקות בערתם מידי היתהזאת לכם למעצבה תשכבון פ",
      "header": "",
      "footer": ""
    }
  ]
}