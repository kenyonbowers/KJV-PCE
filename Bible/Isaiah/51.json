{
  "book_name": "Isaiah",
  "chapter": 51,
  "verses": [
    {
      "book_name": "Isaiah",
      "chapter": 51,
      "verse": 1,
      "text": "שמעו אלי רדפי צדק מבקשי יהוה הביטו אלצור חצבתם ואלמקבת בור נקרתם",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 2,
      "text": "הביטו אלאברהם אביכם ואלשרה תחוללכם כיאחד קראתיו ואברכהו וארבהו ס",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 3,
      "text": "כינחם יהוה ציון נחם כלחרבתיה וישם מדברה כעדן וערבתה כגןיהוה ששון ושמחה ימצא בה תודה וקול זמרה ס",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 4,
      "text": "הקשיבו אלי עמי ולאומי אלי האזינו כי תורה מאתי תצא ומשפטי לאור עמים ארגיע",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 5,
      "text": "קרוב צדקי יצא ישעי וזרעי עמים ישפטו אלי איים יקוו ואלזרעי ייחלון",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 6,
      "text": "שאו לשמים עיניכם והביטו אלהארץ מתחת כישמים כעשן נמלחו והארץ כבגד תבלה וישביה כמוכן ימותון וישועתי לעולם תהיה וצדקתי לא תחת ס",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 7,
      "text": "שמעו אלי ידעי צדק עם תורתי בלבם אלתיראו חרפת אנוש ומגדפתם אלתחתו",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 8,
      "text": "כי כבגד יאכלם עש וכצמר יאכלם סס וצדקתי לעולם תהיה וישועתי לדור דורים ס",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 9,
      "text": "עורי עורי לבשיעז זרוע יהוה עורי כימי קדם דרות עולמים הלוא אתהיא המחצבת רהב מחוללת תנין",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 10,
      "text": "הלוא אתהיא המחרבת ים מי תהום רבה השמה מעמקיים דרך לעבר גאולים",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 11,
      "text": "ופדויי יהוה ישובון ובאו ציון ברנה ושמחת עולם עלראשם ששון ושמחה ישיגון נסו יגון ואנחה ס",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 12,
      "text": "אנכי אנכי הוא מנחמכם מיאת ותיראי מאנוש ימות ומבןאדם חציר ינתן",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 13,
      "text": "ותשכח יהוה עשך נוטה שמים ויסד ארץ ותפחד תמיד כלהיום מפני חמת המציק כאשר כונן להשחית ואיה חמת המציק",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 14,
      "text": "מהר צעה להפתח ולאימות לשחת ולא יחסר לחמו",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 15,
      "text": "ואנכי יהוה אלהיך רגע הים ויהמו גליו יהוה צבאות שמו",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 16,
      "text": "ואשים דברי בפיך ובצל ידי כסיתיך לנטע שמים וליסד ארץ ולאמר לציון עמיאתה ס",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 17,
      "text": "התעוררי התעוררי קומי ירושלם אשר שתית מיד יהוה אתכוס חמתו אתקבעת כוס התרעלה שתית מצית",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 18,
      "text": "איןמנהל לה מכלבנים ילדה ואין מחזיק בידה מכלבנים גדלה",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 19,
      "text": "שתים הנה קראתיך מי ינוד לך השד והשבר והרעב והחרב מי אנחמך",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 20,
      "text": "בניך עלפו שכבו בראש כלחוצות כתוא מכמר המלאים חמתיהוה גערת אלהיך",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 21,
      "text": "לכן שמעינא זאת עניה ושכרת ולא מיין ס",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 22,
      "text": "כהאמר אדניך יהוה ואלהיך יריב עמו הנה לקחתי מידך אתכוס התרעלה אתקבעת כוס חמתי לאתוסיפי לשתותה עוד",
      "header": "",
      "footer": ""
    },
    {
      "book_name": "Isaiah",
      "chapter": 51,
      "verse": 23,
      "text": "ושמתיה בידמוגיך אשראמרו לנפשך שחי ונעברה ותשימי כארץ גוך וכחוץ לעברים ס",
      "header": "",
      "footer": ""
    }
  ]
}