{
  "book_name": "Isaiah",
  "chapter": 54,
  "verses": [
    {
      "book_name": "Isaiah",
      "chapter": 54,
      "verse": 1,
      "text": "רני עקרה לא ילדה פצחי רנה וצהלי לאחלה כירבים בנישוממה מבני בעולה אמר יהוה",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 2,
      "text": "הרחיבי מקום אהלך ויריעות משכנותיך יטו אלתחשכי האריכי מיתריך ויתדתיך חזקי",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 3,
      "text": "כיימין ושמאול תפרצי וזרעך גוים יירש וערים נשמות יושיבו",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 4,
      "text": "אלתיראי כילא תבושי ואלתכלמי כי לא תחפירי כי בשת עלומיך תשכחי וחרפת אלמנותיך לא תזכריעוד",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 5,
      "text": "כי בעליך עשיך יהוה צבאות שמו וגאלך קדוש ישראל אלהי כלהארץ יקרא",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 6,
      "text": "כיכאשה עזובה ועצובת רוח קראך יהוה ואשת נעורים כי תמאס אמר אלהיך",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 7,
      "text": "ברגע קטן עזבתיך וברחמים גדלים אקבצך",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 8,
      "text": "בשצף קצף הסתרתי פני רגע ממך ובחסד עולם רחמתיך אמר גאלך יהוה ס",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 9,
      "text": "כימי נח זאת לי אשר נשבעתי מעבר מינח עוד עלהארץ כן נשבעתי מקצף עליך ומגערבך",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 10,
      "text": "כי ההרים ימושו והגבעות תמוטנה וחסדי מאתך לאימוש וברית שלומי לא תמוט אמר מרחמך יהוה ס",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 11,
      "text": "עניה סערה לא נחמה הנה אנכי מרביץ בפוך אבניך ויסדתיך בספירים",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 12,
      "text": "ושמתי כדכד שמשתיך ושעריך לאבני אקדח וכלגבולך לאבניחפץ",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 13,
      "text": "וכלבניך למודי יהוה ורב שלום בניך",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 14,
      "text": "בצדקה תכונני רחקי מעשק כילא תיראי וממחתה כי לאתקרב אליך",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 15,
      "text": "הן גור יגור אפס מאותי מיגר אתך עליך יפול",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 16,
      "text": "הן אנכי בראתי חרש נפח באש פחם ומוציא כלי למעשהו ואנכי בראתי משחית לחבל",
      "header": "",
      "footer": ""
    },
    {
      "book_name": "Isaiah",
      "chapter": 54,
      "verse": 17,
      "text": "כלכלי יוצר עליך לא יצלח וכללשון תקוםאתך למשפט תרשיעי זאת נחלת עבדי יהוה וצדקתם מאתי נאםיהוה ס",
      "header": "",
      "footer": ""
    }
  ]
}