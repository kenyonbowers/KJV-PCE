{
  "book_name": "Isaiah",
  "chapter": 55,
  "verses": [
    {
      "book_name": "Isaiah",
      "chapter": 55,
      "verse": 1,
      "text": "הוי כלצמא לכו למים ואשר איןלו כסף לכו שברו ואכלו ולכו שברו בלואכסף ובלוא מחיר יין וחלב",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 2,
      "text": "למה תשקלוכסף בלואלחם ויגיעכם בלוא לשבעה שמעו שמוע אלי ואכלוטוב ותתענג בדשן נפשכם",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 3,
      "text": "הטו אזנכם ולכו אלי שמעו ותחי נפשכם ואכרתה לכם ברית עולם חסדי דוד הנאמנים",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 4,
      "text": "הן עד לאומים נתתיו נגיד ומצוה לאמים",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 5,
      "text": "הן גוי לאתדע תקרא וגוי לאידעוך אליך ירוצו למען יהוה אלהיך ולקדוש ישראל כי פארך ס",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 6,
      "text": "דרשו יהוה בהמצאו קראהו בהיותו קרוב",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 7,
      "text": "יעזב רשע דרכו ואיש און מחשבתיו וישב אליהוה וירחמהו ואלאלהינו כיירבה לסלוח",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 8,
      "text": "כי לא מחשבותי מחשבותיכם ולא דרכיכם דרכי נאם יהוה",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 9,
      "text": "כיגבהו שמים מארץ כן גבהו דרכי מדרכיכם ומחשבתי ממחשבתיכם",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 10,
      "text": "כי כאשר ירד הגשם והשלג מןהשמים ושמה לא ישוב כי אםהרוה אתהארץ והולידה והצמיחה ונתן זרע לזרע ולחם לאכל",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 11,
      "text": "כן יהיה דברי אשר יצא מפי לאישוב אלי ריקם כי אםעשה אתאשר חפצתי והצליח אשר שלחתיו",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 12,
      "text": "כיבשמחה תצאו ובשלום תובלון ההרים והגבעות יפצחו לפניכם רנה וכלעצי השדה ימחאוכף",
      "header": "",
      "footer": ""
    },
    {
      "book_name": "Isaiah",
      "chapter": 55,
      "verse": 13,
      "text": "תחת הנעצוץ יעלה ברוש תחת הסרפד יעלה הדס והיה ליהוה לשם לאות עולם לא יכרת ס",
      "header": "",
      "footer": ""
    }
  ]
}