{
  "book_name": "Isaiah",
  "chapter": 61,
  "verses": [
    {
      "book_name": "Isaiah",
      "chapter": 61,
      "verse": 1,
      "text": "רוח אדני יהוה עלי יען משח יהוה אתי לבשר ענוים שלחני לחבש לנשברילב לקרא לשבוים דרור ולאסורים פקחקוח",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 2,
      "text": "לקרא שנתרצון ליהוה ויום נקם לאלהינו לנחם כלאבלים",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 3,
      "text": "לשום לאבלי ציון לתת להם פאר תחת אפר שמן ששון תחת אבל מעטה תהלה תחת רוח כהה וקרא להם אילי הצדק מטע יהוה להתפאר",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 4,
      "text": "ובנו חרבות עולם שממות ראשנים יקוממו וחדשו ערי חרב שממות דור ודור",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 5,
      "text": "ועמדו זרים ורעו צאנכם ובני נכר אכריכם וכרמיכם",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 6,
      "text": "ואתם כהני יהוה תקראו משרתי אלהינו יאמר לכם חיל גוים תאכלו ובכבודם תתימרו",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 7,
      "text": "תחת בשתכם משנה וכלמה ירנו חלקם לכן בארצם משנה יירשו שמחת עולם תהיה להם",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 8,
      "text": "כי אני יהוה אהב משפט שנא גזל בעולה ונתתי פעלתם באמת וברית עולם אכרות להם",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 9,
      "text": "ונודע בגוים זרעם וצאצאיהם בתוך העמים כלראיהם יכירום כי הם זרע ברך יהוה ס",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 10,
      "text": "שוש אשיש ביהוה תגל נפשי באלהי כי הלבישני בגדיישע מעיל צדקה יעטני כחתן יכהן פאר וככלה תעדה כליה",
      "header": "",
      "footer": ""
    },
    {
      "book_name": "Isaiah",
      "chapter": 61,
      "verse": 11,
      "text": "כי כארץ תוציא צמחה וכגנה זרועיה תצמיח כן אדני יהוה יצמיח צדקה ותהלה נגד כלהגוים",
      "header": "",
      "footer": ""
    }
  ]
}