{
  "book_name": "Isaiah",
  "chapter": 63,
  "verses": [
    {
      "book_name": "Isaiah",
      "chapter": 63,
      "verse": 1,
      "text": "מיזה בא מאדום חמוץ בגדים מבצרה זה הדור בלבושו צעה ברב כחו אני מדבר בצדקה רב להושיע",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 2,
      "text": "מדוע אדם ללבושך ובגדיך כדרך בגת",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 3,
      "text": "פורה דרכתי לבדי ומעמים איןאיש אתי ואדרכם באפי וארמסם בחמתי ויז נצחם עלבגדי וכלמלבושי אגאלתי",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 4,
      "text": "כי יום נקם בלבי ושנת גאולי באה",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 5,
      "text": "ואביט ואין עזר ואשתומם ואין סומך ותושע לי זרעי וחמתי היא סמכתני",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 6,
      "text": "ואבוס עמים באפי ואשכרם בחמתי ואוריד לארץ נצחם ס",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 7,
      "text": "חסדי יהוה אזכיר תהלת יהוה כעל כל אשרגמלנו יהוה ורבטוב לבית ישראל אשרגמלם כרחמיו וכרב חסדיו",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 8,
      "text": "ויאמר אךעמי המה בנים לא ישקרו ויהי להם למושיע",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 9,
      "text": "בכלצרתם לא צר ומלאך פניו הושיעם באהבתו ובחמלתו הוא גאלם וינטלם וינשאם כלימי עולם",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 10,
      "text": "והמה מרו ועצבו אתרוח קדשו ויהפך להם לאויב הוא נלחםבם",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 11,
      "text": "ויזכר ימיעולם משה עמו איה המעלם מים את רעי צאנו איה השם בקרבו אתרוח קדשו",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 12,
      "text": "מוליך לימין משה זרוע תפארתו בוקע מים מפניהם לעשות לו שם עולם",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 13,
      "text": "מוליכם בתהמות כסוס במדבר לא יכשלו",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 14,
      "text": "כבהמה בבקעה תרד רוח יהוה תניחנו כן נהגת עמך לעשות לך שם תפארת",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 15,
      "text": "הבט משמים וראה מזבל קדשך ותפארתך איה קנאתך וגבורתך המון מעיך ורחמיך אלי התאפקו",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 16,
      "text": "כיאתה אבינו כי אברהם לא ידענו וישראל לא יכירנו אתה יהוה אבינו גאלנו מעולם שמך",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 17,
      "text": "למה תתענו יהוה מדרכיך תקשיח לבנו מיראתך שוב למען עבדיך שבטי נחלתך",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 18,
      "text": "למצער ירשו עםקדשך צרינו בוססו מקדשך",
      "header": "",
      "footer": ""
    },
    {
      "book_name": "Isaiah",
      "chapter": 63,
      "verse": 19,
      "text": "היינו מעולם לאמשלת בם לאנקרא שמך עליהם",
      "header": "",
      "footer": ""
    }
  ]
}