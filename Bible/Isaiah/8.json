{
  "book_name": "Isaiah",
  "chapter": 8,
  "verses": [
    {
      "book_name": "Isaiah",
      "chapter": 8,
      "verse": 1,
      "text": "ויאמר יהוה אלי קחלך גליון גדול וכתב עליו בחרט אנוש למהר שלל חש בז",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 2,
      "text": "ואעידה לי עדים נאמנים את אוריה הכהן ואתזכריהו בן יברכיהו",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 3,
      "text": "ואקרב אלהנביאה ותהר ותלד בן ויאמר יהוה אלי קרא שמו מהר שלל חש בז",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 4,
      "text": "כי בטרם ידע הנער קרא אבי ואמי ישא אתחיל דמשק ואת שלל שמרון לפני מלך אשור ס",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 5,
      "text": "ויסף יהוה דבר אלי עוד לאמר",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 6,
      "text": "יען כי מאס העם הזה את מי השלח ההלכים לאט ומשוש אתרצין ובןרמליהו",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 7,
      "text": "ולכן הנה אדני מעלה עליהם אתמי הנהר העצומים והרבים אתמלך אשור ואתכלכבודו ועלה עלכלאפיקיו והלך עלכלגדותיו",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 8,
      "text": "וחלף ביהודה שטף ועבר עדצואר יגיע והיה מטות כנפיו מלא רחבארצך עמנו אל ס",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 9,
      "text": "רעו עמים וחתו והאזינו כל מרחקיארץ התאזרו וחתו התאזרו וחתו",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 10,
      "text": "עצו עצה ותפר דברו דבר ולא יקום כי עמנו אל ס",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 11,
      "text": "כי כה אמר יהוה אלי כחזקת היד ויסרני מלכת בדרך העםהזה לאמר",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 12,
      "text": "לאתאמרון קשר לכל אשריאמר העם הזה קשר ואתמוראו לאתיראו ולא תעריצו",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 13,
      "text": "אתיהוה צבאות אתו תקדישו והוא מוראכם והוא מערצכם",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 14,
      "text": "והיה למקדש ולאבן נגף ולצור מכשול לשני בתי ישראל לפח ולמוקש ליושב ירושלם",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 15,
      "text": "וכשלו בם רבים ונפלו ונשברו ונוקשו ונלכדו ס",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 16,
      "text": "צור תעודה חתום תורה בלמדי",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 17,
      "text": "וחכיתי ליהוה המסתיר פניו מבית יעקב וקויתילו",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 18,
      "text": "הנה אנכי והילדים אשר נתןלי יהוה לאתות ולמופתים בישראל מעם יהוה צבאות השכן בהר ציון ס",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 19,
      "text": "וכייאמרו אליכם דרשו אלהאבות ואלהידענים המצפצפים והמהגים הלואעם אלאלהיו ידרש בעד החיים אלהמתים",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 20,
      "text": "לתורה ולתעודה אםלא יאמרו כדבר הזה אשר איןלו שחר",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 21,
      "text": "ועבר בה נקשה ורעב והיה כיירעב והתקצף וקלל במלכו ובאלהיו ופנה למעלה",
      "header": "",
      "footer": ""
    },
    {
      "book_name": "Isaiah",
      "chapter": 8,
      "verse": 22,
      "text": "ואלארץ יביט והנה צרה וחשכה מעוף צוקה ואפלה מנדח",
      "header": "",
      "footer": ""
    }
  ]
}