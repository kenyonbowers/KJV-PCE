{
  "book_name": "Jeremiah",
  "chapter": 17,
  "verses": [
    {
      "book_name": "Jeremiah",
      "chapter": 17,
      "verse": 1,
      "text": "חטאת יהודה כתובה בעט ברזל בצפרן שמיר חרושה עללוח לבם ולקרנות מזבחותיכם",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 2,
      "text": "כזכר בניהם מזבחותם ואשריהם עלעץ רענן על גבעות הגבהות",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 3,
      "text": "הררי בשדה חילך כלאוצרותיך לבז אתן במתיך בחטאת בכלגבוליך",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 4,
      "text": "ושמטתה ובך מנחלתך אשר נתתי לך והעבדתיך אתאיביך בארץ אשר לאידעת כיאש קדחתם באפי עדעולם תוקד ס",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 5,
      "text": "כה אמר יהוה ארור הגבר אשר יבטח באדם ושם בשר זרעו ומןיהוה יסור לבו",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 6,
      "text": "והיה כערער בערבה ולא יראה כייבוא טוב ושכן חררים במדבר ארץ מלחה ולא תשב ס",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 7,
      "text": "ברוך הגבר אשר יבטח ביהוה והיה יהוה מבטחו",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 8,
      "text": "והיה כעץ שתול עלמים ועליובל ישלח שרשיו ולא ירא כייבא חם והיה עלהו רענן ובשנת בצרת לא ידאג ולא ימיש מעשות פרי",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 9,
      "text": "עקב הלב מכל ואנש הוא מי ידענו",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 10,
      "text": "אני יהוה חקר לב בחן כליות ולתת לאיש כדרכו כפרי מעלליו ס",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 11,
      "text": "קרא דגר ולא ילד עשה עשר ולא במשפט בחצי ימו יעזבנו ובאחריתו יהיה נבל",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 12,
      "text": "כסא כבוד מרום מראשון מקום מקדשנו",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 13,
      "text": "מקוה ישראל יהוה כלעזביך יבשו יסורי בארץ יכתבו כי עזבו מקור מיםחיים אתיהוה ס",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 14,
      "text": "רפאני יהוה וארפא הושיעני ואושעה כי תהלתי אתה",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 15,
      "text": "הנההמה אמרים אלי איה דבריהוה יבוא נא",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 16,
      "text": "ואני לאאצתי מרעה אחריך ויום אנוש לא התאויתי אתה ידעת מוצא שפתי נכח פניך היה",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 17,
      "text": "אלתהיהלי למחתה מחסיאתה ביום רעה",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 18,
      "text": "יבשו רדפי ואלאבשה אני יחתו המה ואלאחתה אני הביא עליהם יום רעה ומשנה שברון שברם ס",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 19,
      "text": "כהאמר יהוה אלי הלך ועמדת בשער בניעם אשר יבאו בו מלכי יהודה ואשר יצאו בו ובכל שערי ירושלם",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 20,
      "text": "ואמרת אליהם שמעו דבריהוה מלכי יהודה וכליהודה וכל ישבי ירושלם הבאים בשערים האלה ס",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 21,
      "text": "כה אמר יהוה השמרו בנפשותיכם ואלתשאו משא ביום השבת והבאתם בשערי ירושלם",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 22,
      "text": "ולאתוציאו משא מבתיכם ביום השבת וכלמלאכה לא תעשו וקדשתם אתיום השבת כאשר צויתי אתאבותיכם",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 23,
      "text": "ולא שמעו ולא הטו אתאזנם ויקשו אתערפם לבלתי שומע ולבלתי קחת מוסר",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 24,
      "text": "והיה אםשמע תשמעון אלי נאםיהוה לבלתי הביא משא בשערי העיר הזאת ביום השבת ולקדש אתיום השבת לבלתי עשותבה כלמלאכה",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 25,
      "text": "ובאו בשערי העיר הזאת מלכים ושרים ישבים עלכסא דוד רכבים ברכב ובסוסים המה ושריהם איש יהודה וישבי ירושלם וישבה העירהזאת לעולם",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 26,
      "text": "ובאו מערייהודה ומסביבות ירושלם ומארץ בנימן ומןהשפלה ומןההר ומןהנגב מבאים עולה וזבח ומנחה ולבונה ומבאי תודה בית יהוה",
      "header": "",
      "footer": ""
    },
    {
      "book_name": "Jeremiah",
      "chapter": 17,
      "verse": 27,
      "text": "ואםלא תשמעו אלי לקדש אתיום השבת ולבלתי שאת משא ובא בשערי ירושלם ביום השבת והצתי אש בשעריה ואכלה ארמנות ירושלם ולא תכבה פ",
      "header": "",
      "footer": ""
    }
  ]
}