{
  "book_name": "Jeremiah",
  "chapter": 43,
  "verses": [
    {
      "book_name": "Jeremiah",
      "chapter": 43,
      "verse": 1,
      "text": "ויהי ככלות ירמיהו לדבר אלכלהעם אתכלדברי יהוה אלהיהם אשר שלחו יהוה אלהיהם אליהם את כלהדברים האלה ס",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 2,
      "text": "ויאמר עזריה בןהושעיה ויוחנן בןקרח וכלהאנשים הזדים אמרים אלירמיהו שקר אתה מדבר לא שלחך יהוה אלהינו לאמר לאתבאו מצרים לגור שם",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 3,
      "text": "כי ברוך בןנריה מסית אתך בנו למען תת אתנו בידהכשדים להמית אתנו ולהגלות אתנו בבל",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 4,
      "text": "ולאשמע יוחנן בןקרח וכלשרי החילים וכלהעם בקול יהוה לשבת בארץ יהודה",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 5,
      "text": "ויקח יוחנן בןקרח וכלשרי החילים את כלשארית יהודה אשרשבו מכלהגוים אשר נדחושם לגור בארץ יהודה",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 6,
      "text": "אתהגברים ואתהנשים ואתהטף ואתבנות המלך ואת כלהנפש אשר הניח נבוזראדן רבטבחים אתגדליהו בןאחיקם בןשפן ואת ירמיהו הנביא ואתברוך בןנריהו",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 7,
      "text": "ויבאו ארץ מצרים כי לא שמעו בקול יהוה ויבאו עדתחפנחס ס",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 8,
      "text": "ויהי דבריהוה אלירמיהו בתחפנחס לאמר",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 9,
      "text": "קח בידך אבנים גדלות וטמנתם במלט במלבן אשר בפתח ביתפרעה בתחפנחס לעיני אנשים יהודים",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 10,
      "text": "ואמרת אליהם כהאמר יהוה צבאות אלהי ישראל הנני שלח ולקחתי אתנבוכדראצר מלךבבל עבדי ושמתי כסאו ממעל לאבנים האלה אשר טמנתי ונטה אתשפרורו עליהם",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 11,
      "text": "ובאה והכה אתארץ מצרים אשר למות למות ואשר לשבי לשבי ואשר לחרב לחרב",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 12,
      "text": "והצתי אש בבתי אלהי מצרים ושרפם ושבם ועטה אתארץ מצרים כאשריעטה הרעה אתבגדו ויצא משם בשלום",
      "header": "",
      "footer": ""
    },
    {
      "book_name": "Jeremiah",
      "chapter": 43,
      "verse": 13,
      "text": "ושבר אתמצבות בית שמש אשר בארץ מצרים ואתבתי אלהימצרים ישרף באש ס",
      "header": "",
      "footer": ""
    }
  ]
}