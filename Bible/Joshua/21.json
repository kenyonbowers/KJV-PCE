{
  "book_name": "Joshua",
  "chapter": 21,
  "verses": [
    {
      "book_name": "Joshua",
      "chapter": 21,
      "verse": 1,
      "text": "ויגשו ראשי אבות הלוים אלאלעזר הכהן ואליהושע בןנון ואלראשי אבות המטות לבני ישראל",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 2,
      "text": "וידברו אליהם בשלה בארץ כנען לאמר יהוה צוה בידמשה לתתלנו ערים לשבת ומגרשיהן לבהמתנו",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 3,
      "text": "ויתנו בניישראל ללוים מנחלתם אלפי יהוה אתהערים האלה ואתמגרשיהן",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 4,
      "text": "ויצא הגורל למשפחת הקהתי ויהי לבני אהרן הכהן מןהלוים ממטה יהודה וממטה השמעני וממטה בנימן בגורל ערים שלש עשרה ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 5,
      "text": "ולבני קהת הנותרים ממשפחת מטהאפרים וממטהדן ומחצי מטה מנשה בגורל ערים עשר ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 6,
      "text": "ולבני גרשון ממשפחות מטהיששכר וממטהאשר וממטה נפתלי ומחצי מטה מנשה בבשן בגורל ערים שלש עשרה ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 7,
      "text": "לבני מררי למשפחתם ממטה ראובן וממטהגד וממטה זבולן ערים שתים עשרה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 8,
      "text": "ויתנו בניישראל ללוים אתהערים האלה ואתמגרשיהן כאשר צוה יהוה בידמשה בגורל פ",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 9,
      "text": "ויתנו ממטה בני יהודה וממטה בני שמעון את הערים האלה אשריקרא אתהן בשם",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 10,
      "text": "ויהי לבני אהרן ממשפחות הקהתי מבני לוי כי להם היה הגורל ריאשנה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 11,
      "text": "ויתנו להם אתקרית ארבע אבי הענוק היא חברון בהר יהודה ואתמגרשה סביבתיה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 12,
      "text": "ואתשדה העיר ואתחצריה נתנו לכלב בןיפנה באחזתו ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 13,
      "text": "ולבני אהרן הכהן נתנו אתעיר מקלט הרצח אתחברון ואתמגרשה ואתלבנה ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 14,
      "text": "ואתיתר ואתמגרשה ואתאשתמע ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 15,
      "text": "ואתחלן ואתמגרשה ואתדבר ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 16,
      "text": "ואתעין ואתמגרשה ואתיטה ואתמגרשה אתבית שמש ואתמגרשה ערים תשע מאת שני השבטים האלה פ",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 17,
      "text": "וממטה בנימן אתגבעון ואתמגרשה אתגבע ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 18,
      "text": "אתענתות ואתמגרשה ואתעלמון ואתמגרשה ערים ארבע",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 19,
      "text": "כלערי בניאהרן הכהנים שלשעשרה ערים ומגרשיהן ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 20,
      "text": "ולמשפחות בניקהת הלוים הנותרים מבני קהת ויהי ערי גורלם ממטה אפרים",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 21,
      "text": "ויתנו להם אתעיר מקלט הרצח אתשכם ואתמגרשה בהר אפרים ואתגזר ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 22,
      "text": "ואתקבצים ואתמגרשה ואתבית חורן ואתמגרשה ערים ארבע ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 23,
      "text": "וממטהדן אתאלתקא ואתמגרשה אתגבתון ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 24,
      "text": "אתאילון ואתמגרשה אתגתרמון ואתמגרשה ערים ארבע ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 25,
      "text": "וממחצית מטה מנשה אתתענך ואתמגרשה ואתגתרמון ואתמגרשה ערים שתים",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 26,
      "text": "כלערים עשר ומגרשיהן למשפחות בניקהת הנותרים ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 27,
      "text": "ולבני גרשון ממשפחת הלוים מחצי מטה מנשה אתעיר מקלט הרצח אתגלון בבשן ואתמגרשה ואתבעשתרה ואתמגרשה ערים שתים ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 28,
      "text": "וממטה יששכר אתקשיון ואתמגרשה אתדברת ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 29,
      "text": "אתירמות ואתמגרשה אתעין גנים ואתמגרשה ערים ארבע ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 30,
      "text": "וממטה אשר אתמשאל ואתמגרשה אתעבדון ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 31,
      "text": "אתחלקת ואתמגרשה ואתרחב ואתמגרשה ערים ארבע ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 32,
      "text": "וממטה נפתלי אתעיר מקלט הרצח אתקדש בגליל ואתמגרשה ואתחמת דאר ואתמגרשה ואתקרתן ואתמגרשה ערים שלש",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 33,
      "text": "כלערי הגרשני למשפחתם שלשעשרה עיר ומגרשיהן ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 34,
      "text": "ולמשפחות בנימררי הלוים הנותרים מאת מטה זבולן אתיקנעם ואתמגרשה אתקרתה ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 35,
      "text": "אתדמנה ואתמגרשה אתנהלל ואתמגרשה ערים ארבע",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 36,
      "text": "וממטה ראובן אתבצר ואתמגרשה ואתיהצה ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 37,
      "text": "אתקדמות ואתמגרשה ואתמיפעת ואתמגרשה ערים ארבע ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 38,
      "text": "וממטהגד אתעיר מקלט הרצח אתרמת בגלעד ואתמגרשה ואתמחנים ואתמגרשה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 39,
      "text": "אתחשבון ואתמגרשה אתיעזר ואתמגרשה כלערים ארבע",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 40,
      "text": "כלהערים לבני מררי למשפחתם הנותרים ממשפחות הלוים ויהי גורלם ערים שתים עשרה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 41,
      "text": "כל ערי הלוים בתוך אחזת בניישראל ערים ארבעים ושמנה ומגרשיהן",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 42,
      "text": "תהיינה הערים האלה עיר עיר ומגרשיה סביבתיה כן לכלהערים האלה ס",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 43,
      "text": "ויתן יהוה לישראל אתכלהארץ אשר נשבע לתת לאבותם וירשוה וישבו בה",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 44,
      "text": "וינח יהוה להם מסביב ככל אשרנשבע לאבותם ולאעמד איש בפניהם מכלאיביהם את כלאיביהם נתן יהוה בידם",
      "header": "",
      "footer": ""
    },
    {
      "book_name": "Joshua",
      "chapter": 21,
      "verse": 45,
      "text": "לאנפל דבר מכל הדבר הטוב אשרדבר יהוה אלבית ישראל הכל בא פ",
      "header": "",
      "footer": ""
    }
  ]
}