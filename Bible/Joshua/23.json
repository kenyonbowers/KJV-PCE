{
  "book_name": "Joshua",
  "chapter": 23,
  "verses": [
    {
      "book_name": "Joshua",
      "chapter": 23,
      "verse": 1,
      "text": "ויהי מימים רבים אחרי אשרהניח יהוה לישראל מכלאיביהם מסביב ויהושע זקן בא בימים",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 2,
      "text": "ויקרא יהושע לכלישראל לזקניו ולראשיו ולשפטיו ולשטריו ויאמר אלהם אני זקנתי באתי בימים",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 3,
      "text": "ואתם ראיתם את כלאשר עשה יהוה אלהיכם לכלהגוים האלה מפניכם כי יהוה אלהיכם הוא הנלחם לכם",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 4,
      "text": "ראו הפלתי לכם אתהגוים הנשארים האלה בנחלה לשבטיכם מןהירדן וכלהגוים אשר הכרתי והים הגדול מבוא השמש",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 5,
      "text": "ויהוה אלהיכם הוא יהדפם מפניכם והוריש אתם מלפניכם וירשתם אתארצם כאשר דבר יהוה אלהיכם לכם",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 6,
      "text": "וחזקתם מאד לשמר ולעשות את כלהכתוב בספר תורת משה לבלתי סורממנו ימין ושמאול",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 7,
      "text": "לבלתיבוא בגוים האלה הנשארים האלה אתכם ובשם אלהיהם לאתזכירו ולא תשביעו ולא תעבדום ולא תשתחוו להם",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 8,
      "text": "כי אםביהוה אלהיכם תדבקו כאשר עשיתם עד היום הזה",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 9,
      "text": "ויורש יהוה מפניכם גוים גדלים ועצומים ואתם לאעמד איש בפניכם עד היום הזה",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 10,
      "text": "אישאחד מכם ירדףאלף כי יהוה אלהיכם הוא הנלחם לכם כאשר דבר לכם",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 11,
      "text": "ונשמרתם מאד לנפשתיכם לאהבה אתיהוה אלהיכם",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 12,
      "text": "כי אםשוב תשובו ודבקתם ביתר הגוים האלה הנשארים האלה אתכם והתחתנתם בהם ובאתם בהם והם בכם",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 13,
      "text": "ידוע תדעו כי לא יוסיף יהוה אלהיכם להוריש אתהגוים האלה מלפניכם והיו לכם לפח ולמוקש ולשטט בצדיכם ולצננים בעיניכם עדאבדכם מעל האדמה הטובה הזאת אשר נתן לכם יהוה אלהיכם",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 14,
      "text": "והנה אנכי הולך היום בדרך כלהארץ וידעתם בכללבבכם ובכלנפשכם כי לאנפל דבר אחד מכל הדברים הטובים אשר דבר יהוה אלהיכם עליכם הכל באו לכם לאנפל ממנו דבר אחד",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 15,
      "text": "והיה כאשרבא עליכם כלהדבר הטוב אשר דבר יהוה אלהיכם אליכם כן יביא יהוה עליכם את כלהדבר הרע עדהשמידו אותכם מעל האדמה הטובה הזאת אשר נתן לכם יהוה אלהיכם",
      "header": "",
      "footer": ""
    },
    {
      "book_name": "Joshua",
      "chapter": 23,
      "verse": 16,
      "text": "בעברכם אתברית יהוה אלהיכם אשר צוה אתכם והלכתם ועבדתם אלהים אחרים והשתחויתם להם וחרה אףיהוה בכם ואבדתם מהרה מעל הארץ הטובה אשר נתן לכם פ",
      "header": "",
      "footer": ""
    }
  ]
}