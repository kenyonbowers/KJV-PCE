{
  "book_name": "Joshua",
  "chapter": 6,
  "verses": [
    {
      "book_name": "Joshua",
      "chapter": 6,
      "verse": 1,
      "text": "ויריחו סגרת ומסגרת מפני בני ישראל אין יוצא ואין בא ס",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 2,
      "text": "ויאמר יהוה אליהושע ראה נתתי בידך אתיריחו ואתמלכה גבורי החיל",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 3,
      "text": "וסבתם אתהעיר כל אנשי המלחמה הקיף אתהעיר פעם אחת כה תעשה ששת ימים",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 4,
      "text": "ושבעה כהנים ישאו שבעה שופרות היובלים לפני הארון וביום השביעי תסבו אתהעיר שבע פעמים והכהנים יתקעו בשופרות",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 5,
      "text": "והיה במשך בקרן היובל בשמעכם אתקול השופר יריעו כלהעם תרועה גדולה ונפלה חומת העיר תחתיה ועלו העם איש נגדו",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 6,
      "text": "ויקרא יהושע בןנון אלהכהנים ויאמר אלהם שאו אתארון הברית ושבעה כהנים ישאו שבעה שופרות יובלים לפני ארון יהוה",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 7,
      "text": "ויאמרו אלהעם עברו וסבו אתהעיר והחלוץ יעבר לפני ארון יהוה",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 8,
      "text": "ויהי כאמר יהושע אלהעם ושבעה הכהנים נשאים שבעה שופרות היובלים לפני יהוה עברו ותקעו בשופרות וארון ברית יהוה הלך אחריהם",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 9,
      "text": "והחלוץ הלך לפני הכהנים תקעו השופרות והמאסף הלך אחרי הארון הלוך ותקוע בשופרות",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 10,
      "text": "ואתהעם צוה יהושע לאמר לא תריעו ולאתשמיעו אתקולכם ולאיצא מפיכם דבר עד יום אמרי אליכם הריעו והריעתם",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 11,
      "text": "ויסב ארוןיהוה אתהעיר הקף פעם אחת ויבאו המחנה וילינו במחנה פ",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 12,
      "text": "וישכם יהושע בבקר וישאו הכהנים אתארון יהוה",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 13,
      "text": "ושבעה הכהנים נשאים שבעה שופרות היבלים לפני ארון יהוה הלכים הלוך ותקעו בשופרות והחלוץ הלך לפניהם והמאסף הלך אחרי ארון יהוה הולך ותקוע בשופרות",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 14,
      "text": "ויסבו אתהעיר ביום השני פעם אחת וישבו המחנה כה עשו ששת ימים",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 15,
      "text": "ויהי ביום השביעי וישכמו כעלות השחר ויסבו אתהעיר כמשפט הזה שבע פעמים רק ביום ההוא סבבו אתהעיר שבע פעמים",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 16,
      "text": "ויהי בפעם השביעית תקעו הכהנים בשופרות ויאמר יהושע אלהעם הריעו כינתן יהוה לכם אתהעיר",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 17,
      "text": "והיתה העיר חרם היא וכלאשרבה ליהוה רק רחב הזונה תחיה היא וכלאשר אתה בבית כי החבאתה אתהמלאכים אשר שלחנו",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 18,
      "text": "ורקאתם שמרו מןהחרם פןתחרימו ולקחתם מןהחרם ושמתם אתמחנה ישראל לחרם ועכרתם אותו",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 19,
      "text": "וכל כסף וזהב וכלי נחשת וברזל קדש הוא ליהוה אוצר יהוה יבוא",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 20,
      "text": "וירע העם ויתקעו בשפרות ויהי כשמע העם אתקול השופר ויריעו העם תרועה גדולה ותפל החומה תחתיה ויעל העם העירה איש נגדו וילכדו אתהעיר",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 21,
      "text": "ויחרימו אתכלאשר בעיר מאיש ועדאשה מנער ועדזקן ועד שור ושה וחמור לפיחרב",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 22,
      "text": "ולשנים האנשים המרגלים אתהארץ אמר יהושע באו ביתהאשה הזונה והוציאו משם אתהאשה ואתכלאשרלה כאשר נשבעתם לה",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 23,
      "text": "ויבאו הנערים המרגלים ויציאו אתרחב ואתאביה ואתאמה ואתאחיה ואתכלאשרלה ואת כלמשפחותיה הוציאו ויניחום מחוץ למחנה ישראל",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 24,
      "text": "והעיר שרפו באש וכלאשרבה רק הכסף והזהב וכלי הנחשת והברזל נתנו אוצר ביתיהוה",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 25,
      "text": "ואתרחב הזונה ואתבית אביה ואתכלאשרלה החיה יהושע ותשב בקרב ישראל עד היום הזה כי החביאה אתהמלאכים אשרשלח יהושע לרגל אתיריחו פ",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 26,
      "text": "וישבע יהושע בעת ההיא לאמר ארור האיש לפני יהוה אשר יקום ובנה אתהעיר הזאת אתיריחו בבכרו ייסדנה ובצעירו יציב דלתיה",
      "header": "",
      "footer": ""
    },
    {
      "book_name": "Joshua",
      "chapter": 6,
      "verse": 27,
      "text": "ויהי יהוה אתיהושע ויהי שמעו בכלהארץ",
      "header": "",
      "footer": ""
    }
  ]
}