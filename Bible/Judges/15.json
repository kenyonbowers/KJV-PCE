{
  "book_name": "Judges",
  "chapter": 15,
  "verses": [
    {
      "book_name": "Judges",
      "chapter": 15,
      "verse": 1,
      "text": "ויהי מימים בימי קצירחטים ויפקד שמשון אתאשתו בגדי עזים ויאמר אבאה אלאשתי החדרה ולאנתנו אביה לבוא",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 2,
      "text": "ויאמר אביה אמר אמרתי כישנא שנאתה ואתננה למרעך הלא אחתה הקטנה טובה ממנה תהינא לך תחתיה",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 3,
      "text": "ויאמר להם שמשון נקיתי הפעם מפלשתים כיעשה אני עמם רעה",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 4,
      "text": "וילך שמשון וילכד שלשמאות שועלים ויקח לפדים ויפן זנב אלזנב וישם לפיד אחד ביןשני הזנבות בתוך",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 5,
      "text": "ויבעראש בלפידים וישלח בקמות פלשתים ויבער מגדיש ועדקמה ועדכרם זית",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 6,
      "text": "ויאמרו פלשתים מי עשה זאת ויאמרו שמשון חתן התמני כי לקח אתאשתו ויתנה למרעהו ויעלו פלשתים וישרפו אותה ואתאביה באש",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 7,
      "text": "ויאמר להם שמשון אםתעשון כזאת כי אםנקמתי בכם ואחר אחדל",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 8,
      "text": "ויך אותם שוק עלירך מכה גדולה וירד וישב בסעיף סלע עיטם ס",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 9,
      "text": "ויעלו פלשתים ויחנו ביהודה וינטשו בלחי",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 10,
      "text": "ויאמרו איש יהודה למה עליתם עלינו ויאמרו לאסור אתשמשון עלינו לעשות לו כאשר עשה לנו",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 11,
      "text": "וירדו שלשת אלפים איש מיהודה אלסעיף סלע עיטם ויאמרו לשמשון הלא ידעת כימשלים בנו פלשתים ומהזאת עשית לנו ויאמר להם כאשר עשו לי כן עשיתי להם",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 12,
      "text": "ויאמרו לו לאסרך ירדנו לתתך בידפלשתים ויאמר להם שמשון השבעו לי פןתפגעון בי אתם",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 13,
      "text": "ויאמרו לו לאמר לא כיאסר נאסרך ונתנוך בידם והמת לא נמיתך ויאסרהו בשנים עבתים חדשים ויעלוהו מןהסלע",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 14,
      "text": "הואבא עדלחי ופלשתים הריעו לקראתו ותצלח עליו רוח יהוה ותהיינה העבתים אשר עלזרועותיו כפשתים אשר בערו באש וימסו אסוריו מעל ידיו",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 15,
      "text": "וימצא לחיחמור טריה וישלח ידו ויקחה ויךבה אלף איש",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 16,
      "text": "ויאמר שמשון בלחי החמור חמור חמרתים בלחי החמור הכיתי אלף איש",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 17,
      "text": "ויהי ככלתו לדבר וישלך הלחי מידו ויקרא למקום ההוא רמת לחי",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 18,
      "text": "ויצמא מאד ויקרא אליהוה ויאמר אתה נתת בידעבדך אתהתשועה הגדלה הזאת ועתה אמות בצמא ונפלתי ביד הערלים",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 19,
      "text": "ויבקע אלהים אתהמכתש אשרבלחי ויצאו ממנו מים וישת ותשב רוחו ויחי עלכן קרא שמה עין הקורא אשר בלחי עד היום הזה",
      "header": "",
      "footer": ""
    },
    {
      "book_name": "Judges",
      "chapter": 15,
      "verse": 20,
      "text": "וישפט אתישראל בימי פלשתים עשרים שנה פ",
      "header": "",
      "footer": ""
    }
  ]
}