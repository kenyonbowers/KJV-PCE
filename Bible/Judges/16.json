{
  "book_name": "Judges",
  "chapter": 16,
  "verses": [
    {
      "book_name": "Judges",
      "chapter": 16,
      "verse": 1,
      "text": "וילך שמשון עזתה ויראשם אשה זונה ויבא אליה",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 2,
      "text": "לעזתים לאמר בא שמשון הנה ויסבו ויארבולו כלהלילה בשער העיר ויתחרשו כלהלילה לאמר עדאור הבקר והרגנהו",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 3,
      "text": "וישכב שמשון עדחצי הלילה ויקם בחצי הלילה ויאחז בדלתות שערהעיר ובשתי המזוזות ויסעם עםהבריח וישם עלכתפיו ויעלם אלראש ההר אשר עלפני חברון פ",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 4,
      "text": "ויהי אחריכן ויאהב אשה בנחל שרק ושמה דלילה",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 5,
      "text": "ויעלו אליה סרני פלשתים ויאמרו לה פתי אותו וראי במה כחו גדול ובמה נוכל לו ואסרנהו לענתו ואנחנו נתןלך איש אלף ומאה כסף",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 6,
      "text": "ותאמר דלילה אלשמשון הגידהנא לי במה כחך גדול ובמה תאסר לענותך",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 7,
      "text": "ויאמר אליה שמשון אםיאסרני בשבעה יתרים לחים אשר לאחרבו וחליתי והייתי כאחד האדם",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 8,
      "text": "ויעלולה סרני פלשתים שבעה יתרים לחים אשר לאחרבו ותאסרהו בהם",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 9,
      "text": "והארב ישב לה בחדר ותאמר אליו פלשתים עליך שמשון וינתק אתהיתרים כאשר ינתק פתילהנערת בהריחו אש ולא נודע כחו",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 10,
      "text": "ותאמר דלילה אלשמשון הנה התלת בי ותדבר אלי כזבים עתה הגידהנא לי במה תאסר",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 11,
      "text": "ויאמר אליה אםאסור יאסרוני בעבתים חדשים אשר לאנעשה בהם מלאכה וחליתי והייתי כאחד האדם",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 12,
      "text": "ותקח דלילה עבתים חדשים ותאסרהו בהם ותאמר אליו פלשתים עליך שמשון והארב ישב בחדר וינתקם מעל זרעתיו כחוט",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 13,
      "text": "ותאמר דלילה אלשמשון עדהנה התלת בי ותדבר אלי כזבים הגידה לי במה תאסר ויאמר אליה אםתארגי אתשבע מחלפות ראשי עםהמסכת",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 14,
      "text": "ותתקע ביתד ותאמר אליו פלשתים עליך שמשון וייקץ משנתו ויסע אתהיתד הארג ואתהמסכת",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 15,
      "text": "ותאמר אליו איך תאמר אהבתיך ולבך אין אתי זה שלש פעמים התלת בי ולאהגדת לי במה כחך גדול",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 16,
      "text": "ויהי כיהציקה לו בדבריה כלהימים ותאלצהו ותקצר נפשו למות",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 17,
      "text": "ויגדלה אתכללבו ויאמר לה מורה לאעלה עלראשי כינזיר אלהים אני מבטן אמי אםגלחתי וסר ממני כחי וחליתי והייתי ככלהאדם",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 18,
      "text": "ותרא דלילה כיהגיד לה אתכללבו ותשלח ותקרא לסרני פלשתים לאמר עלו הפעם כיהגיד לה אתכללבו ועלו אליה סרני פלשתים ויעלו הכסף בידם",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 19,
      "text": "ותישנהו עלברכיה ותקרא לאיש ותגלח אתשבע מחלפות ראשו ותחל לענותו ויסר כחו מעליו",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 20,
      "text": "ותאמר פלשתים עליך שמשון ויקץ משנתו ויאמר אצא כפעם בפעם ואנער והוא לא ידע כי יהוה סר מעליו",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 21,
      "text": "ויאחזוהו פלשתים וינקרו אתעיניו ויורידו אותו עזתה ויאסרוהו בנחשתים ויהי טוחן בבית האסירים",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 22,
      "text": "ויחל שערראשו לצמח כאשר גלח פ",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 23,
      "text": "וסרני פלשתים נאספו לזבח זבחגדול לדגון אלהיהם ולשמחה ויאמרו נתן אלהינו בידנו את שמשון אויבינו",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 24,
      "text": "ויראו אתו העם ויהללו אתאלהיהם כי אמרו נתן אלהינו בידנו אתאויבנו ואת מחריב ארצנו ואשר הרבה אתחללינו",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 25,
      "text": "ויהי כי טוב לבם ויאמרו קראו לשמשון וישחקלנו ויקראו לשמשון מבית האסירים ויצחק לפניהם ויעמידו אותו בין העמודים",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 26,
      "text": "ויאמר שמשון אלהנער המחזיק בידו הניחה אותי והימשני אתהעמדים אשר הבית נכון עליהם ואשען עליהם",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 27,
      "text": "והבית מלא האנשים והנשים ושמה כל סרני פלשתים ועלהגג כשלשת אלפים איש ואשה הראים בשחוק שמשון",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 28,
      "text": "ויקרא שמשון אליהוה ויאמר אדני יהוה זכרני נא וחזקני נא אך הפעם הזה האלהים ואנקמה נקםאחת משתי עיני מפלשתים",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 29,
      "text": "וילפת שמשון אתשני עמודי התוך אשר הבית נכון עליהם ויסמך עליהם אחד בימינו ואחד בשמאלו",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 30,
      "text": "ויאמר שמשון תמות נפשי עםפלשתים ויט בכח ויפל הבית עלהסרנים ועלכלהעם אשרבו ויהיו המתים אשר המית במותו רבים מאשר המית בחייו",
      "header": "",
      "footer": ""
    },
    {
      "book_name": "Judges",
      "chapter": 16,
      "verse": 31,
      "text": "וירדו אחיו וכלבית אביהו וישאו אתו ויעלו ויקברו אותו בין צרעה ובין אשתאל בקבר מנוח אביו והוא שפט אתישראל עשרים שנה פ",
      "header": "",
      "footer": ""
    }
  ]
}