{
  "book_name": "Judges",
  "chapter": 7,
  "verses": [
    {
      "book_name": "Judges",
      "chapter": 7,
      "verse": 1,
      "text": "וישכם ירבעל הוא גדעון וכלהעם אשר אתו ויחנו עלעין חרד ומחנה מדין היהלו מצפון מגבעת המורה בעמק",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 2,
      "text": "ויאמר יהוה אלגדעון רב העם אשר אתך מתתי אתמדין בידם פןיתפאר עלי ישראל לאמר ידי הושיעה לי",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 3,
      "text": "ועתה קרא נא באזני העם לאמר מיירא וחרד ישב ויצפר מהר הגלעד וישב מןהעם עשרים ושנים אלף ועשרת אלפים נשארו ס",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 4,
      "text": "ויאמר יהוה אלגדעון עוד העם רב הורד אותם אלהמים ואצרפנו לך שם והיה אשר אמר אליך זה ילך אתך הוא ילך אתך וכל אשראמר אליך זה לאילך עמך הוא לא ילך",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 5,
      "text": "ויורד אתהעם אלהמים ס ויאמר יהוה אלגדעון כל אשרילק בלשונו מןהמים כאשר ילק הכלב תציג אותו לבד וכל אשריכרע עלברכיו לשתות",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 6,
      "text": "ויהי מספר המלקקים בידם אלפיהם שלש מאות איש וכל יתר העם כרעו עלברכיהם לשתות מים ס",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 7,
      "text": "ויאמר יהוה אלגדעון בשלש מאות האיש המלקקים אושיע אתכם ונתתי אתמדין בידך וכלהעם ילכו איש למקמו",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 8,
      "text": "ויקחו אתצדה העם בידם ואת שופרתיהם ואת כלאיש ישראל שלח איש לאהליו ובשלשמאות האיש החזיק ומחנה מדין היה לו מתחת בעמק פ",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 9,
      "text": "ויהי בלילה ההוא ויאמר אליו יהוה קום רד במחנה כי נתתיו בידך",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 10,
      "text": "ואםירא אתה לרדת רד אתה ופרה נערך אלהמחנה",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 11,
      "text": "ושמעת מהידברו ואחר תחזקנה ידיך וירדת במחנה וירד הוא ופרה נערו אלקצה החמשים אשר במחנה",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 12,
      "text": "ומדין ועמלק וכלבניקדם נפלים בעמק כארבה לרב ולגמליהם אין מספר כחול שעלשפת הים לרב",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 13,
      "text": "ויבא גדעון והנהאיש מספר לרעהו חלום ויאמר הנה חלום חלמתי והנה צלול לחם שערים מתהפך במחנה מדין ויבא עדהאהל ויכהו ויפל ויהפכהו למעלה ונפל האהל",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 14,
      "text": "ויען רעהו ויאמר אין זאת בלתי אםחרב גדעון בןיואש איש ישראל נתן האלהים בידו אתמדין ואתכלהמחנה פ",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 15,
      "text": "ויהי כשמע גדעון אתמספר החלום ואתשברו וישתחו וישב אלמחנה ישראל ויאמר קומו כינתן יהוה בידכם אתמחנה מדין",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 16,
      "text": "ויחץ אתשלשמאות האיש שלשה ראשים ויתן שופרות בידכלם וכדים רקים ולפדים בתוך הכדים",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 17,
      "text": "ויאמר אליהם ממני תראו וכן תעשו והנה אנכי בא בקצה המחנה והיה כאשראעשה כן תעשון",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 18,
      "text": "ותקעתי בשופר אנכי וכלאשר אתי ותקעתם בשופרות גםאתם סביבות כלהמחנה ואמרתם ליהוה ולגדעון פ",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 19,
      "text": "ויבא גדעון ומאהאיש אשראתו בקצה המחנה ראש האשמרת התיכונה אך הקם הקימו אתהשמרים ויתקעו בשופרות ונפוץ הכדים אשר בידם",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 20,
      "text": "ויתקעו שלשת הראשים בשופרות וישברו הכדים ויחזיקו בידשמאולם בלפדים ובידימינם השופרות לתקוע ויקראו חרב ליהוה ולגדעון",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 21,
      "text": "ויעמדו איש תחתיו סביב למחנה וירץ כלהמחנה ויריעו ויניסו",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 22,
      "text": "ויתקעו שלשמאות השופרות וישם יהוה את חרב איש ברעהו ובכלהמחנה וינס המחנה עדבית השטה צררתה עד שפתאבל מחולה עלטבת",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 23,
      "text": "ויצעק אישישראל מנפתלי ומןאשר ומןכלמנשה וירדפו אחרי מדין",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 24,
      "text": "ומלאכים שלח גדעון בכלהר אפרים לאמר רדו לקראת מדין ולכדו להם אתהמים עד בית ברה ואתהירדן ויצעק כלאיש אפרים וילכדו אתהמים עד בית ברה ואתהירדן",
      "header": "",
      "footer": ""
    },
    {
      "book_name": "Judges",
      "chapter": 7,
      "verse": 25,
      "text": "וילכדו שנישרי מדין אתערב ואתזאב ויהרגו אתעורב בצורעורב ואתזאב הרגו ביקבזאב וירדפו אלמדין וראשערב וזאב הביאו אלגדעון מעבר לירדן",
      "header": "",
      "footer": ""
    }
  ]
}