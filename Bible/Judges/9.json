{
  "book_name": "Judges",
  "chapter": 9,
  "verses": [
    {
      "book_name": "Judges",
      "chapter": 9,
      "verse": 1,
      "text": "וילך אבימלך בןירבעל שכמה אלאחי אמו וידבר אליהם ואלכלמשפחת ביתאבי אמו לאמר",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 2,
      "text": "דברונא באזני כלבעלי שכם מהטוב לכם המשל בכם שבעים איש כל בני ירבעל אםמשל בכם איש אחד וזכרתם כיעצמכם ובשרכם אני",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 3,
      "text": "וידברו אחיאמו עליו באזני כלבעלי שכם את כלהדברים האלה ויט לבם אחרי אבימלך כי אמרו אחינו הוא",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 4,
      "text": "ויתנולו שבעים כסף מבית בעל ברית וישכר בהם אבימלך אנשים ריקים ופחזים וילכו אחריו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 5,
      "text": "ויבא ביתאביו עפרתה ויהרג אתאחיו בניירבעל שבעים איש עלאבן אחת ויותר יותם בןירבעל הקטן כי נחבא ס",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 6,
      "text": "ויאספו כלבעלי שכם וכלבית מלוא וילכו וימליכו אתאבימלך למלך עםאלון מצב אשר בשכם",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 7,
      "text": "ויגדו ליותם וילך ויעמד בראש הרגרזים וישא קולו ויקרא ויאמר להם שמעו אלי בעלי שכם וישמע אליכם אלהים",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 8,
      "text": "הלוך הלכו העצים למשח עליהם מלך ויאמרו לזית מלוכה עלינו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 9,
      "text": "ויאמר להם הזית החדלתי אתדשני אשרבי יכבדו אלהים ואנשים והלכתי לנוע עלהעצים",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 10,
      "text": "ויאמרו העצים לתאנה לכיאת מלכי עלינו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 11,
      "text": "ותאמר להם התאנה החדלתי אתמתקי ואתתנובתי הטובה והלכתי לנוע עלהעצים",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 12,
      "text": "ויאמרו העצים לגפן לכיאת מלוכי עלינו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 13,
      "text": "ותאמר להם הגפן החדלתי אתתירושי המשמח אלהים ואנשים והלכתי לנוע עלהעצים",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 14,
      "text": "ויאמרו כלהעצים אלהאטד לך אתה מלךעלינו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 15,
      "text": "ויאמר האטד אלהעצים אם באמת אתם משחים אתי למלך עליכם באו חסו בצלי ואםאין תצא אש מןהאטד ותאכל אתארזי הלבנון",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 16,
      "text": "ועתה אםבאמת ובתמים עשיתם ותמליכו אתאבימלך ואםטובה עשיתם עםירבעל ועםביתו ואםכגמול ידיו עשיתם לו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 17,
      "text": "אשרנלחם אבי עליכם וישלך אתנפשו מנגד ויצל אתכם מיד מדין",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 18,
      "text": "ואתם קמתם עלבית אבי היום ותהרגו אתבניו שבעים איש עלאבן אחת ותמליכו אתאבימלך בןאמתו עלבעלי שכם כי אחיכם הוא",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 19,
      "text": "ואםבאמת ובתמים עשיתם עםירבעל ועםביתו היום הזה שמחו באבימלך וישמח גםהוא בכם",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 20,
      "text": "ואםאין תצא אש מאבימלך ותאכל אתבעלי שכם ואתבית מלוא ותצא אש מבעלי שכם ומבית מלוא ותאכל אתאבימלך",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 21,
      "text": "וינס יותם ויברח וילך בארה וישב שם מפני אבימלך אחיו פ",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 22,
      "text": "וישר אבימלך עלישראל שלש שנים",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 23,
      "text": "וישלח אלהים רוח רעה בין אבימלך ובין בעלי שכם ויבגדו בעלישכם באבימלך",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 24,
      "text": "לבוא חמס שבעים בניירבעל ודמם לשום עלאבימלך אחיהם אשר הרג אותם ועל בעלי שכם אשרחזקו אתידיו להרג אתאחיו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 25,
      "text": "וישימו לו בעלי שכם מארבים על ראשי ההרים ויגזלו את כלאשריעבר עליהם בדרך ויגד לאבימלך פ",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 26,
      "text": "ויבא געל בןעבד ואחיו ויעברו בשכם ויבטחובו בעלי שכם",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 27,
      "text": "ויצאו השדה ויבצרו אתכרמיהם וידרכו ויעשו הלולים ויבאו בית אלהיהם ויאכלו וישתו ויקללו אתאבימלך",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 28,
      "text": "ויאמר געל בןעבד מיאבימלך ומישכם כי נעבדנו הלא בןירבעל וזבל פקידו עבדו אתאנשי חמור אבי שכם ומדוע נעבדנו אנחנו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 29,
      "text": "ומי יתן אתהעם הזה בידי ואסירה אתאבימלך ויאמר לאבימלך רבה צבאך וצאה",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 30,
      "text": "וישמע זבל שרהעיר אתדברי געל בןעבד ויחר אפו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 31,
      "text": "וישלח מלאכים אלאבימלך בתרמה לאמר הנה געל בןעבד ואחיו באים שכמה והנם צרים אתהעיר עליך",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 32,
      "text": "ועתה קום לילה אתה והעם אשראתך וארב בשדה",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 33,
      "text": "והיה בבקר כזרח השמש תשכים ופשטת עלהעיר והנההוא והעם אשראתו יצאים אליך ועשית לו כאשר תמצא ידך ס",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 34,
      "text": "ויקם אבימלך וכלהעם אשרעמו לילה ויארבו עלשכם ארבעה ראשים",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 35,
      "text": "ויצא געל בןעבד ויעמד פתח שער העיר ויקם אבימלך והעם אשראתו מןהמארב",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 36,
      "text": "ויראגעל אתהעם ויאמר אלזבל הנהעם יורד מראשי ההרים ויאמר אליו זבל את צל ההרים אתה ראה כאנשים ס",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 37,
      "text": "ויסף עוד געל לדבר ויאמר הנהעם יורדים מעם טבור הארץ וראשאחד בא מדרך אלון מעוננים",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 38,
      "text": "ויאמר אליו זבל איה אפוא פיך אשר תאמר מי אבימלך כי נעבדנו הלא זה העם אשר מאסתה בו צאנא עתה והלחם בו ס",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 39,
      "text": "ויצא געל לפני בעלי שכם וילחם באבימלך",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 40,
      "text": "וירדפהו אבימלך וינס מפניו ויפלו חללים רבים עדפתח השער",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 41,
      "text": "וישב אבימלך בארומה ויגרש זבל אתגעל ואתאחיו משבת בשכם",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 42,
      "text": "ויהי ממחרת ויצא העם השדה ויגדו לאבימלך",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 43,
      "text": "ויקח אתהעם ויחצם לשלשה ראשים ויארב בשדה וירא והנה העם יצא מןהעיר ויקם עליהם ויכם",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 44,
      "text": "ואבימלך והראשים אשר עמו פשטו ויעמדו פתח שער העיר ושני הראשים פשטו עלכלאשר בשדה ויכום",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 45,
      "text": "ואבימלך נלחם בעיר כל היום ההוא וילכד אתהעיר ואתהעם אשרבה הרג ויתץ אתהעיר ויזרעה מלח פ",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 46,
      "text": "וישמעו כלבעלי מגדלשכם ויבאו אלצריח בית אל ברית",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 47,
      "text": "ויגד לאבימלך כי התקבצו כלבעלי מגדלשכם",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 48,
      "text": "ויעל אבימלך הרצלמון הוא וכלהעם אשראתו ויקח אבימלך אתהקרדמות בידו ויכרת שוכת עצים וישאה וישם עלשכמו ויאמר אלהעם אשרעמו מה ראיתם עשיתי מהרו עשו כמוני",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 49,
      "text": "ויכרתו גםכלהעם איש שוכה וילכו אחרי אבימלך וישימו עלהצריח ויציתו עליהם אתהצריח באש וימתו גם כלאנשי מגדלשכם כאלף איש ואשה פ",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 50,
      "text": "וילך אבימלך אלתבץ ויחן בתבץ וילכדה",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 51,
      "text": "ומגדלעז היה בתוךהעיר וינסו שמה כלהאנשים והנשים וכל בעלי העיר ויסגרו בעדם ויעלו עלגג המגדל",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 52,
      "text": "ויבא אבימלך עדהמגדל וילחם בו ויגש עדפתח המגדל לשרפו באש",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 53,
      "text": "ותשלך אשה אחת פלח רכב עלראש אבימלך ותרץ אתגלגלתו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 54,
      "text": "ויקרא מהרה אלהנער נשא כליו ויאמר לו שלף חרבך ומותתני פןיאמרו לי אשה הרגתהו וידקרהו נערו וימת",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 55,
      "text": "ויראו אישישראל כי מת אבימלך וילכו איש למקמו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 56,
      "text": "וישב אלהים את רעת אבימלך אשר עשה לאביו להרג אתשבעים אחיו",
      "header": "",
      "footer": ""
    },
    {
      "book_name": "Judges",
      "chapter": 9,
      "verse": 57,
      "text": "ואת כלרעת אנשי שכם השיב אלהים בראשם ותבא אליהם קללת יותם בןירבעל פ",
      "header": "",
      "footer": ""
    }
  ]
}