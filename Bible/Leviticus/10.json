{
  "book_name": "Leviticus",
  "chapter": 10,
  "verses": [
    {
      "book_name": "Leviticus",
      "chapter": 10,
      "verse": 1,
      "text": "ויקחו בניאהרן נדב ואביהוא איש מחתתו ויתנו בהן אש וישימו עליה קטרת ויקרבו לפני יהוה אש זרה אשר לא צוה אתם",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 2,
      "text": "ותצא אש מלפני יהוה ותאכל אותם וימתו לפני יהוה",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 3,
      "text": "ויאמר משה אלאהרן הוא אשרדבר יהוה לאמר בקרבי אקדש ועלפני כלהעם אכבד וידם אהרן",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 4,
      "text": "ויקרא משה אלמישאל ואל אלצפן בני עזיאל דד אהרן ויאמר אלהם קרבו שאו אתאחיכם מאת פניהקדש אלמחוץ למחנה",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 5,
      "text": "ויקרבו וישאם בכתנתם אלמחוץ למחנה כאשר דבר משה",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 6,
      "text": "ויאמר משה אלאהרן ולאלעזר ולאיתמר בניו ראשיכם אלתפרעו ובגדיכם לאתפרמו ולא תמתו ועל כלהעדה יקצף ואחיכם כלבית ישראל יבכו אתהשרפה אשר שרף יהוה",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 7,
      "text": "ומפתח אהל מועד לא תצאו פןתמתו כישמן משחת יהוה עליכם ויעשו כדבר משה פ",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 8,
      "text": "וידבר יהוה אלאהרן לאמר",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 9,
      "text": "יין ושכר אלתשת אתה ובניך אתך בבאכם אלאהל מועד ולא תמתו חקת עולם לדרתיכם",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 10,
      "text": "ולהבדיל בין הקדש ובין החל ובין הטמא ובין הטהור",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 11,
      "text": "ולהורת אתבני ישראל את כלהחקים אשר דבר יהוה אליהם בידמשה פ",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 12,
      "text": "וידבר משה אלאהרן ואל אלעזר ואלאיתמר בניו הנותרים קחו אתהמנחה הנותרת מאשי יהוה ואכלוה מצות אצל המזבח כי קדש קדשים הוא",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 13,
      "text": "ואכלתם אתה במקום קדש כי חקך וחקבניך הוא מאשי יהוה כיכן צויתי",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 14,
      "text": "ואת חזה התנופה ואת שוק התרומה תאכלו במקום טהור אתה ובניך ובנתיך אתך כיחקך וחקבניך נתנו מזבחי שלמי בני ישראל",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 15,
      "text": "שוק התרומה וחזה התנופה על אשי החלבים יביאו להניף תנופה לפני יהוה והיה לך ולבניך אתך לחקעולם כאשר צוה יהוה",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 16,
      "text": "ואת שעיר החטאת דרש דרש משה והנה שרף ויקצף עלאלעזר ועלאיתמר בני אהרן הנותרם לאמר",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 17,
      "text": "מדוע לאאכלתם אתהחטאת במקום הקדש כי קדש קדשים הוא ואתה נתן לכם לשאת אתעון העדה לכפר עליהם לפני יהוה",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 18,
      "text": "הן לאהובא אתדמה אלהקדש פנימה אכול תאכלו אתה בקדש כאשר צויתי",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 19,
      "text": "וידבר אהרן אלמשה הן היום הקריבו אתחטאתם ואתעלתם לפני יהוה ותקראנה אתי כאלה ואכלתי חטאת היום הייטב בעיני יהוה",
      "header": "",
      "footer": ""
    },
    {
      "book_name": "Leviticus",
      "chapter": 10,
      "verse": 20,
      "text": "וישמע משה וייטב בעיניו פ",
      "header": "",
      "footer": ""
    }
  ]
}