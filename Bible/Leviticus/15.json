{
  "book_name": "Leviticus",
  "chapter": 15,
  "verses": [
    {
      "book_name": "Leviticus",
      "chapter": 15,
      "verse": 1,
      "text": "וידבר יהוה אלמשה ואלאהרן לאמר",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 2,
      "text": "דברו אלבני ישראל ואמרתם אלהם איש איש כי יהיה זב מבשרו זובו טמא הוא",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 3,
      "text": "וזאת תהיה טמאתו בזובו רר בשרו אתזובו אוהחתים בשרו מזובו טמאתו הוא",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 4,
      "text": "כלהמשכב אשר ישכב עליו הזב יטמא וכלהכלי אשרישב עליו יטמא",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 5,
      "text": "ואיש אשר יגע במשכבו יכבס בגדיו ורחץ במים וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 6,
      "text": "והישב עלהכלי אשרישב עליו הזב יכבס בגדיו ורחץ במים וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 7,
      "text": "והנגע בבשר הזב יכבס בגדיו ורחץ במים וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 8,
      "text": "וכיירק הזב בטהור וכבס בגדיו ורחץ במים וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 9,
      "text": "וכלהמרכב אשר ירכב עליו הזב יטמא",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 10,
      "text": "וכלהנגע בכל אשר יהיה תחתיו יטמא עדהערב והנושא אותם יכבס בגדיו ורחץ במים וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 11,
      "text": "וכל אשר יגעבו הזב וידיו לאשטף במים וכבס בגדיו ורחץ במים וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 12,
      "text": "וכליחרש אשריגעבו הזב ישבר וכלכליעץ ישטף במים",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 13,
      "text": "וכייטהר הזב מזובו וספר לו שבעת ימים לטהרתו וכבס בגדיו ורחץ בשרו במים חיים וטהר",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 14,
      "text": "וביום השמיני יקחלו שתי תרים או שני בני יונה ובא לפני יהוה אלפתח אהל מועד ונתנם אלהכהן",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 15,
      "text": "ועשה אתם הכהן אחד חטאת והאחד עלה וכפר עליו הכהן לפני יהוה מזובו ס",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 16,
      "text": "ואיש כיתצא ממנו שכבתזרע ורחץ במים אתכלבשרו וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 17,
      "text": "וכלבגד וכלעור אשריהיה עליו שכבתזרע וכבס במים וטמא עדהערב פ",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 18,
      "text": "ואשה אשר ישכב איש אתה שכבתזרע ורחצו במים וטמאו עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 19,
      "text": "ואשה כיתהיה זבה דם יהיה זבה בבשרה שבעת ימים תהיה בנדתה וכלהנגע בה יטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 20,
      "text": "וכל אשר תשכב עליו בנדתה יטמא וכל אשרתשב עליו יטמא",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 21,
      "text": "וכלהנגע במשכבה יכבס בגדיו ורחץ במים וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 22,
      "text": "וכלהנגע בכלכלי אשרתשב עליו יכבס בגדיו ורחץ במים וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 23,
      "text": "ואם עלהמשכב הוא או עלהכלי אשרהוא ישבתעליו בנגעובו יטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 24,
      "text": "ואם שכב ישכב איש אתה ותהי נדתה עליו וטמא שבעת ימים וכלהמשכב אשרישכב עליו יטמא פ",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 25,
      "text": "ואשה כייזוב זוב דמה ימים רבים בלא עתנדתה או כיתזוב עלנדתה כלימי זוב טמאתה כימי נדתה תהיה טמאה הוא",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 26,
      "text": "כלהמשכב אשרתשכב עליו כלימי זובה כמשכב נדתה יהיהלה וכלהכלי אשר תשב עליו טמא יהיה כטמאת נדתה",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 27,
      "text": "וכלהנוגע בם יטמא וכבס בגדיו ורחץ במים וטמא עדהערב",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 28,
      "text": "ואםטהרה מזובה וספרה לה שבעת ימים ואחר תטהר",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 29,
      "text": "וביום השמיני תקחלה שתי תרים או שני בני יונה והביאה אותם אלהכהן אלפתח אהל מועד",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 30,
      "text": "ועשה הכהן אתהאחד חטאת ואתהאחד עלה וכפר עליה הכהן לפני יהוה מזוב טמאתה",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 31,
      "text": "והזרתם אתבניישראל מטמאתם ולא ימתו בטמאתם בטמאם אתמשכני אשר בתוכם",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 32,
      "text": "זאת תורת הזב ואשר תצא ממנו שכבתזרע לטמאהבה",
      "header": "",
      "footer": ""
    },
    {
      "book_name": "Leviticus",
      "chapter": 15,
      "verse": 33,
      "text": "והדוה בנדתה והזב אתזובו לזכר ולנקבה ולאיש אשר ישכב עםטמאה פ",
      "header": "",
      "footer": ""
    }
  ]
}