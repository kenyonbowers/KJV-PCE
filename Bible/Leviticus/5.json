{
  "book_name": "Leviticus",
  "chapter": 5,
  "verses": [
    {
      "book_name": "Leviticus",
      "chapter": 5,
      "verse": 1,
      "text": "ונפש כיתחטא ושמעה קול אלה והוא עד או ראה או ידע אםלוא יגיד ונשא עונו",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 2,
      "text": "או נפש אשר תגע בכלדבר טמא או בנבלת חיה טמאה או בנבלת בהמה טמאה או בנבלת שרץ טמא ונעלם ממנו והוא טמא ואשם",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 3,
      "text": "או כי יגע בטמאת אדם לכל טמאתו אשר יטמא בה ונעלם ממנו והוא ידע ואשם",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 4,
      "text": "או נפש כי תשבע לבטא בשפתים להרע או להיטיב לכל אשר יבטא האדם בשבעה ונעלם ממנו והואידע ואשם לאחת מאלה",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 5,
      "text": "והיה כייאשם לאחת מאלה והתודה אשר חטא עליה",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 6,
      "text": "והביא אתאשמו ליהוה על חטאתו אשר חטא נקבה מןהצאן כשבה אושעירת עזים לחטאת וכפר עליו הכהן מחטאתו",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 7,
      "text": "ואםלא תגיע ידו די שה והביא אתאשמו אשר חטא שתי תרים אושני בנייונה ליהוה אחד לחטאת ואחד לעלה",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 8,
      "text": "והביא אתם אלהכהן והקריב אתאשר לחטאת ראשונה ומלק אתראשו ממול ערפו ולא יבדיל",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 9,
      "text": "והזה מדם החטאת עלקיר המזבח והנשאר בדם ימצה אליסוד המזבח חטאת הוא",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 10,
      "text": "ואתהשני יעשה עלה כמשפט וכפר עליו הכהן מחטאתו אשרחטא ונסלח לו ס",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 11,
      "text": "ואםלא תשיג ידו לשתי תרים או לשני בנייונה והביא אתקרבנו אשר חטא עשירת האפה סלת לחטאת לאישים עליה שמן ולאיתן עליה לבנה כי חטאת היא",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 12,
      "text": "והביאה אלהכהן וקמץ הכהן ממנה מלוא קמצו אתאזכרתה והקטיר המזבחה על אשי יהוה חטאת הוא",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 13,
      "text": "וכפר עליו הכהן עלחטאתו אשרחטא מאחת מאלה ונסלח לו והיתה לכהן כמנחה ס",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 14,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 15,
      "text": "נפש כיתמעל מעל וחטאה בשגגה מקדשי יהוה והביא אתאשמו ליהוה איל תמים מןהצאן בערכך כסףשקלים בשקלהקדש לאשם",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 16,
      "text": "ואת אשר חטא מןהקדש ישלם ואתחמישתו יוסף עליו ונתן אתו לכהן והכהן יכפר עליו באיל האשם ונסלח לו פ",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 17,
      "text": "ואםנפש כי תחטא ועשתה אחת מכלמצות יהוה אשר לא תעשינה ולאידע ואשם ונשא עונו",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 18,
      "text": "והביא איל תמים מןהצאן בערכך לאשם אלהכהן וכפר עליו הכהן על שגגתו אשרשגג והוא לאידע ונסלח לו",
      "header": "",
      "footer": ""
    },
    {
      "book_name": "Leviticus",
      "chapter": 5,
      "verse": 19,
      "text": "אשם הוא אשם אשם ליהוה פ",
      "header": "",
      "footer": ""
    }
  ]
}