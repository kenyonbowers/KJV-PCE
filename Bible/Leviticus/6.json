{
  "book_name": "Leviticus",
  "chapter": 6,
  "verses": [
    {
      "book_name": "Leviticus",
      "chapter": 6,
      "verse": 1,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 2,
      "text": "נפש כי תחטא ומעלה מעל ביהוה וכחש בעמיתו בפקדון אובתשומת יד או בגזל או עשק אתעמיתו",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 3,
      "text": "אומצא אבדה וכחש בה ונשבע עלשקר עלאחת מכל אשריעשה האדם לחטא בהנה",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 4,
      "text": "והיה כייחטא ואשם והשיב אתהגזלה אשר גזל או אתהעשק אשר עשק או אתהפקדון אשר הפקד אתו או אתהאבדה אשר מצא",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 5,
      "text": "או מכל אשרישבע עליו לשקר ושלם אתו בראשו וחמשתיו יסף עליו לאשר הוא לו יתננו ביום אשמתו",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 6,
      "text": "ואתאשמו יביא ליהוה איל תמים מןהצאן בערכך לאשם אלהכהן",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 7,
      "text": "וכפר עליו הכהן לפני יהוה ונסלח לו עלאחת מכל אשריעשה לאשמה בה פ",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 8,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 9,
      "text": "צו אתאהרן ואתבניו לאמר זאת תורת העלה הוא העלה על מוקדה עלהמזבח כלהלילה עדהבקר ואש המזבח תוקד בו",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 10,
      "text": "ולבש הכהן מדו בד ומכנסיבד ילבש עלבשרו והרים אתהדשן אשר תאכל האש אתהעלה עלהמזבח ושמו אצל המזבח",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 11,
      "text": "ופשט אתבגדיו ולבש בגדים אחרים והוציא אתהדשן אלמחוץ למחנה אלמקום טהור",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 12,
      "text": "והאש עלהמזבח תוקדבו לא תכבה ובער עליה הכהן עצים בבקר בבקר וערך עליה העלה והקטיר עליה חלבי השלמים",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 13,
      "text": "אש תמיד תוקד עלהמזבח לא תכבה ס",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 14,
      "text": "וזאת תורת המנחה הקרב אתה בניאהרן לפני יהוה אלפני המזבח",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 15,
      "text": "והרים ממנו בקמצו מסלת המנחה ומשמנה ואת כלהלבנה אשר עלהמנחה והקטיר המזבח ריח ניחח אזכרתה ליהוה",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 16,
      "text": "והנותרת ממנה יאכלו אהרן ובניו מצות תאכל במקום קדש בחצר אהלמועד יאכלוה",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 17,
      "text": "לא תאפה חמץ חלקם נתתי אתה מאשי קדש קדשים הוא כחטאת וכאשם",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 18,
      "text": "כלזכר בבני אהרן יאכלנה חקעולם לדרתיכם מאשי יהוה כל אשריגע בהם יקדש פ",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 19,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 20,
      "text": "זה קרבן אהרן ובניו אשריקריבו ליהוה ביום המשח אתו עשירת האפה סלת מנחה תמיד מחציתה בבקר ומחציתה בערב",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 21,
      "text": "עלמחבת בשמן תעשה מרבכת תביאנה תפיני מנחת פתים תקריב ריחניחח ליהוה",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 22,
      "text": "והכהן המשיח תחתיו מבניו יעשה אתה חקעולם ליהוה כליל תקטר",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 23,
      "text": "וכלמנחת כהן כליל תהיה לא תאכל פ",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 24,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 25,
      "text": "דבר אלאהרן ואלבניו לאמר זאת תורת החטאת במקום אשר תשחט העלה תשחט החטאת לפני יהוה קדש קדשים הוא",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 26,
      "text": "הכהן המחטא אתה יאכלנה במקום קדש תאכל בחצר אהל מועד",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 27,
      "text": "כל אשריגע בבשרה יקדש ואשר יזה מדמה עלהבגד אשר יזה עליה תכבס במקום קדש",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 28,
      "text": "וכליחרש אשר תבשלבו ישבר ואםבכלי נחשת בשלה ומרק ושטף במים",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 29,
      "text": "כלזכר בכהנים יאכל אתה קדש קדשים הוא",
      "header": "",
      "footer": ""
    },
    {
      "book_name": "Leviticus",
      "chapter": 6,
      "verse": 30,
      "text": "וכלחטאת אשר יובא מדמה אלאהל מועד לכפר בקדש לא תאכל באש תשרף פ",
      "header": "",
      "footer": ""
    }
  ]
}