{
  "book_name": "Micah",
  "chapter": 3,
  "verses": [
    {
      "book_name": "Micah",
      "chapter": 3,
      "verse": 1,
      "text": "ואמר שמעונא ראשי יעקב וקציני בית ישראל הלוא לכם לדעת אתהמשפט",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 2,
      "text": "שנאי טוב ואהבי רעה גזלי עורם מעליהם ושארם מעל עצמותם",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 3,
      "text": "ואשר אכלו שאר עמי ועורם מעליהם הפשיטו ואתעצמתיהם פצחו ופרשו כאשר בסיר וכבשר בתוך קלחת",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 4,
      "text": "אז יזעקו אליהוה ולא יענה אותם ויסתר פניו מהם בעת ההיא כאשר הרעו מעלליהם פ",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 5,
      "text": "כה אמר יהוה עלהנביאים המתעים אתעמי הנשכים בשניהם וקראו שלום ואשר לאיתן עלפיהם וקדשו עליו מלחמה",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 6,
      "text": "לכן לילה לכם מחזון וחשכה לכם מקסם ובאה השמש עלהנביאים וקדר עליהם היום",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 7,
      "text": "ובשו החזים וחפרו הקסמים ועטו עלשפם כלם כי אין מענה אלהים",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 8,
      "text": "ואולם אנכי מלאתי כח אתרוח יהוה ומשפט וגבורה להגיד ליעקב פשעו ולישראל חטאתו ס",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 9,
      "text": "שמעונא זאת ראשי בית יעקב וקציני בית ישראל המתעבים משפט ואת כלהישרה יעקשו",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 10,
      "text": "בנה ציון בדמים וירושלם בעולה",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 11,
      "text": "ראשיה בשחד ישפטו וכהניה במחיר יורו ונביאיה בכסף יקסמו ועליהוה ישענו לאמר הלוא יהוה בקרבנו לאתבוא עלינו רעה",
      "header": "",
      "footer": ""
    },
    {
      "book_name": "Micah",
      "chapter": 3,
      "verse": 12,
      "text": "לכן בגללכם ציון שדה תחרש וירושלם עיין תהיה והר הבית לבמות יער פ",
      "header": "",
      "footer": ""
    }
  ]
}