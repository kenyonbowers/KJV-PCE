{
  "book_name": "Numbers",
  "chapter": 12,
  "verses": [
    {
      "book_name": "Numbers",
      "chapter": 12,
      "verse": 1,
      "text": "ותדבר מרים ואהרן במשה עלאדות האשה הכשית אשר לקח כיאשה כשית לקח",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 2,
      "text": "ויאמרו הרק אךבמשה דבר יהוה הלא גםבנו דבר וישמע יהוה",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 3,
      "text": "והאיש משה ענו מאד מכל האדם אשר עלפני האדמה ס",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 4,
      "text": "ויאמר יהוה פתאם אלמשה ואלאהרן ואלמרים צאו שלשתכם אלאהל מועד ויצאו שלשתם",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 5,
      "text": "וירד יהוה בעמוד ענן ויעמד פתח האהל ויקרא אהרן ומרים ויצאו שניהם",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 6,
      "text": "ויאמר שמעונא דברי אםיהיה נביאכם יהוה במראה אליו אתודע בחלום אדברבו",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 7,
      "text": "לאכן עבדי משה בכלביתי נאמן הוא",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 8,
      "text": "פה אלפה אדברבו ומראה ולא בחידת ותמנת יהוה יביט ומדוע לא יראתם לדבר בעבדי במשה",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 9,
      "text": "ויחר אף יהוה בם וילך",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 10,
      "text": "והענן סר מעל האהל והנה מרים מצרעת כשלג ויפן אהרן אלמרים והנה מצרעת",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 11,
      "text": "ויאמר אהרן אלמשה בי אדני אלנא תשת עלינו חטאת אשר נואלנו ואשר חטאנו",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 12,
      "text": "אלנא תהי כמת אשר בצאתו מרחם אמו ויאכל חצי בשרו",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 13,
      "text": "ויצעק משה אליהוה לאמר אל נא רפא נא לה פ",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 14,
      "text": "ויאמר יהוה אלמשה ואביה ירק ירק בפניה הלא תכלם שבעת ימים תסגר שבעת ימים מחוץ למחנה ואחר תאסף",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 15,
      "text": "ותסגר מרים מחוץ למחנה שבעת ימים והעם לא נסע עדהאסף מרים",
      "header": "",
      "footer": ""
    },
    {
      "book_name": "Numbers",
      "chapter": 12,
      "verse": 16,
      "text": "ואחר נסעו העם מחצרות ויחנו במדבר פארן פ",
      "header": "",
      "footer": ""
    }
  ]
}