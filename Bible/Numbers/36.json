{
  "book_name": "Numbers",
  "chapter": 36,
  "verses": [
    {
      "book_name": "Numbers",
      "chapter": 36,
      "verse": 1,
      "text": "ויקרבו ראשי האבות למשפחת בניגלעד בןמכיר בןמנשה ממשפחת בני יוסף וידברו לפני משה ולפני הנשאים ראשי אבות לבני ישראל",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 2,
      "text": "ויאמרו אתאדני צוה יהוה לתת אתהארץ בנחלה בגורל לבני ישראל ואדני צוה ביהוה לתת אתנחלת צלפחד אחינו לבנתיו",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 3,
      "text": "והיו לאחד מבני שבטי בניישראל לנשים ונגרעה נחלתן מנחלת אבתינו ונוסף על נחלת המטה אשר תהיינה להם ומגרל נחלתנו יגרע",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 4,
      "text": "ואםיהיה היבל לבני ישראל ונוספה נחלתן על נחלת המטה אשר תהיינה להם ומנחלת מטה אבתינו יגרע נחלתן",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 5,
      "text": "ויצו משה אתבני ישראל עלפי יהוה לאמר כן מטה בנייוסף דברים",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 6,
      "text": "זה הדבר אשרצוה יהוה לבנות צלפחד לאמר לטוב בעיניהם תהיינה לנשים אך למשפחת מטה אביהם תהיינה לנשים",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 7,
      "text": "ולאתסב נחלה לבני ישראל ממטה אלמטה כי איש בנחלת מטה אבתיו ידבקו בני ישראל",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 8,
      "text": "וכלבת ירשת נחלה ממטות בני ישראל לאחד ממשפחת מטה אביה תהיה לאשה למען יירשו בני ישראל איש נחלת אבתיו",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 9,
      "text": "ולאתסב נחלה ממטה למטה אחר כיאיש בנחלתו ידבקו מטות בני ישראל",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 10,
      "text": "כאשר צוה יהוה אתמשה כן עשו בנות צלפחד",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 11,
      "text": "ותהיינה מחלה תרצה וחגלה ומלכה ונעה בנות צלפחד לבני דדיהן לנשים",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 12,
      "text": "ממשפחת בנימנשה בןיוסף היו לנשים ותהי נחלתן עלמטה משפחת אביהן",
      "header": "",
      "footer": ""
    },
    {
      "book_name": "Numbers",
      "chapter": 36,
      "verse": 13,
      "text": "אלה המצות והמשפטים אשר צוה יהוה בידמשה אלבני ישראל בערבת מואב על ירדן ירחו",
      "header": "",
      "footer": ""
    }
  ]
}