{
  "book_name": "Numbers",
  "chapter": 5,
  "verses": [
    {
      "book_name": "Numbers",
      "chapter": 5,
      "verse": 1,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 2,
      "text": "צו אתבני ישראל וישלחו מןהמחנה כלצרוע וכלזב וכל טמא לנפש",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 3,
      "text": "מזכר עדנקבה תשלחו אלמחוץ למחנה תשלחום ולא יטמאו אתמחניהם אשר אני שכן בתוכם",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 4,
      "text": "ויעשוכן בני ישראל וישלחו אותם אלמחוץ למחנה כאשר דבר יהוה אלמשה כן עשו בני ישראל פ",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 5,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 6,
      "text": "דבר אלבני ישראל איש אואשה כי יעשו מכלחטאת האדם למעל מעל ביהוה ואשמה הנפש ההוא",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 7,
      "text": "והתודו אתחטאתם אשר עשו והשיב אתאשמו בראשו וחמישתו יסף עליו ונתן לאשר אשם לו",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 8,
      "text": "ואםאין לאיש גאל להשיב האשם אליו האשם המושב ליהוה לכהן מלבד איל הכפרים אשר יכפרבו עליו",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 9,
      "text": "וכלתרומה לכלקדשי בניישראל אשריקריבו לכהן לו יהיה",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 10,
      "text": "ואיש אתקדשיו לו יהיו איש אשריתן לכהן לו יהיה פ",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 11,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 12,
      "text": "דבר אלבני ישראל ואמרת אלהם איש איש כיתשטה אשתו ומעלה בו מעל",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 13,
      "text": "ושכב איש אתה שכבתזרע ונעלם מעיני אישה ונסתרה והיא נטמאה ועד אין בה והוא לא נתפשה",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 14,
      "text": "ועבר עליו רוחקנאה וקנא אתאשתו והוא נטמאה אועבר עליו רוחקנאה וקנא אתאשתו והיא לא נטמאה",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 15,
      "text": "והביא האיש אתאשתו אלהכהן והביא אתקרבנה עליה עשירת האיפה קמח שערים לאיצק עליו שמן ולאיתן עליו לבנה כימנחת קנאת הוא מנחת זכרון מזכרת עון",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 16,
      "text": "והקריב אתה הכהן והעמדה לפני יהוה",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 17,
      "text": "ולקח הכהן מים קדשים בכליחרש ומןהעפר אשר יהיה בקרקע המשכן יקח הכהן ונתן אלהמים",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 18,
      "text": "והעמיד הכהן אתהאשה לפני יהוה ופרע אתראש האשה ונתן עלכפיה את מנחת הזכרון מנחת קנאת הוא וביד הכהן יהיו מי המרים המאררים",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 19,
      "text": "והשביע אתה הכהן ואמר אלהאשה אםלא שכב איש אתך ואםלא שטית טמאה תחת אישך הנקי ממי המרים המאררים האלה",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 20,
      "text": "ואת כי שטית תחת אישך וכי נטמאת ויתן איש בך אתשכבתו מבלעדי אישך",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 21,
      "text": "והשביע הכהן אתהאשה בשבעת האלה ואמר הכהן לאשה יתן יהוה אותך לאלה ולשבעה בתוך עמך בתת יהוה אתירכך נפלת ואתבטנך צבה",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 22,
      "text": "ובאו המים המאררים האלה במעיך לצבות בטן ולנפל ירך ואמרה האשה אמן אמן",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 23,
      "text": "וכתב אתהאלת האלה הכהן בספר ומחה אלמי המרים",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 24,
      "text": "והשקה אתהאשה אתמי המרים המאררים ובאו בה המים המאררים למרים",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 25,
      "text": "ולקח הכהן מיד האשה את מנחת הקנאת והניף אתהמנחה לפני יהוה והקריב אתה אלהמזבח",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 26,
      "text": "וקמץ הכהן מןהמנחה אתאזכרתה והקטיר המזבחה ואחר ישקה אתהאשה אתהמים",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 27,
      "text": "והשקה אתהמים והיתה אםנטמאה ותמעל מעל באישה ובאו בה המים המאררים למרים וצבתה בטנה ונפלה ירכה והיתה האשה לאלה בקרב עמה",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 28,
      "text": "ואםלא נטמאה האשה וטהרה הוא ונקתה ונזרעה זרע",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 29,
      "text": "זאת תורת הקנאת אשר תשטה אשה תחת אישה ונטמאה",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 30,
      "text": "או איש אשר תעבר עליו רוח קנאה וקנא אתאשתו והעמיד אתהאשה לפני יהוה ועשה לה הכהן את כלהתורה הזאת",
      "header": "",
      "footer": ""
    },
    {
      "book_name": "Numbers",
      "chapter": 5,
      "verse": 31,
      "text": "ונקה האיש מעון והאשה ההוא תשא אתעונה פ",
      "header": "",
      "footer": ""
    }
  ]
}