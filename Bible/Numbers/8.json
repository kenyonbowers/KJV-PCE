{
  "book_name": "Numbers",
  "chapter": 8,
  "verses": [
    {
      "book_name": "Numbers",
      "chapter": 8,
      "verse": 1,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 2,
      "text": "דבר אלאהרן ואמרת אליו בהעלתך אתהנרת אלמול פני המנורה יאירו שבעת הנרות",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 3,
      "text": "ויעש כן אהרן אלמול פני המנורה העלה נרתיה כאשר צוה יהוה אתמשה",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 4,
      "text": "וזה מעשה המנרה מקשה זהב עדירכה עדפרחה מקשה הוא כמראה אשר הראה יהוה אתמשה כן עשה אתהמנרה פ",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 5,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 6,
      "text": "קח אתהלוים מתוך בני ישראל וטהרת אתם",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 7,
      "text": "וכהתעשה להם לטהרם הזה עליהם מי חטאת והעבירו תער עלכלבשרם וכבסו בגדיהם והטהרו",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 8,
      "text": "ולקחו פר בןבקר ומנחתו סלת בלולה בשמן ופרשני בןבקר תקח לחטאת",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 9,
      "text": "והקרבת אתהלוים לפני אהל מועד והקהלת אתכלעדת בני ישראל",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 10,
      "text": "והקרבת אתהלוים לפני יהוה וסמכו בניישראל אתידיהם עלהלוים",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 11,
      "text": "והניף אהרן אתהלוים תנופה לפני יהוה מאת בני ישראל והיו לעבד אתעבדת יהוה",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 12,
      "text": "והלוים יסמכו אתידיהם על ראש הפרים ועשה אתהאחד חטאת ואתהאחד עלה ליהוה לכפר עלהלוים",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 13,
      "text": "והעמדת אתהלוים לפני אהרן ולפני בניו והנפת אתם תנופה ליהוה",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 14,
      "text": "והבדלת אתהלוים מתוך בני ישראל והיו לי הלוים",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 15,
      "text": "ואחריכן יבאו הלוים לעבד אתאהל מועד וטהרת אתם והנפת אתם תנופה",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 16,
      "text": "כי נתנים נתנים המה לי מתוך בני ישראל תחת פטרת כלרחם בכור כל מבני ישראל לקחתי אתם לי",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 17,
      "text": "כי לי כלבכור בבני ישראל באדם ובבהמה ביום הכתי כלבכור בארץ מצרים הקדשתי אתם לי",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 18,
      "text": "ואקח אתהלוים תחת כלבכור בבני ישראל",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 19,
      "text": "ואתנה אתהלוים נתנים לאהרן ולבניו מתוך בני ישראל לעבד אתעבדת בניישראל באהל מועד ולכפר עלבני ישראל ולא יהיה בבני ישראל נגף בגשת בניישראל אלהקדש",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 20,
      "text": "ויעש משה ואהרן וכלעדת בניישראל ללוים ככל אשרצוה יהוה אתמשה ללוים כןעשו להם בני ישראל",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 21,
      "text": "ויתחטאו הלוים ויכבסו בגדיהם וינף אהרן אתם תנופה לפני יהוה ויכפר עליהם אהרן לטהרם",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 22,
      "text": "ואחריכן באו הלוים לעבד אתעבדתם באהל מועד לפני אהרן ולפני בניו כאשר צוה יהוה אתמשה עלהלוים כן עשו להם ס",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 23,
      "text": "וידבר יהוה אלמשה לאמר",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 24,
      "text": "זאת אשר ללוים מבן חמש ועשרים שנה ומעלה יבוא לצבא צבא בעבדת אהל מועד",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 25,
      "text": "ומבן חמשים שנה ישוב מצבא העבדה ולא יעבד עוד",
      "header": "",
      "footer": ""
    },
    {
      "book_name": "Numbers",
      "chapter": 8,
      "verse": 26,
      "text": "ושרת אתאחיו באהל מועד לשמר משמרת ועבדה לא יעבד ככה תעשה ללוים במשמרתם פ",
      "header": "",
      "footer": ""
    }
  ]
}