{
  "book_name": "Proverbs",
  "chapter": 16,
  "verses": [
    {
      "book_name": "Proverbs",
      "chapter": 16,
      "verse": 1,
      "text": "לאדם מערכילב ומיהוה מענה לשון",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 2,
      "text": "כלדרכיאיש זך בעיניו ותכן רוחות יהוה",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 3,
      "text": "גל אליהוה מעשיך ויכנו מחשבתיך",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 4,
      "text": "כל פעל יהוה למענהו וגםרשע ליום רעה",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 5,
      "text": "תועבת יהוה כלגבהלב יד ליד לא ינקה",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 6,
      "text": "בחסד ואמת יכפר עון וביראת יהוה סור מרע",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 7,
      "text": "ברצות יהוה דרכיאיש גםאויביו ישלם אתו",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 8,
      "text": "טובמעט בצדקה מרב תבואות בלא משפט",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 9,
      "text": "לב אדם יחשב דרכו ויהוה יכין צעדו",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 10,
      "text": "קסם עלשפתימלך במשפט לא ימעלפיו",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 11,
      "text": "פלס ומאזני משפט ליהוה מעשהו כלאבניכיס",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 12,
      "text": "תועבת מלכים עשות רשע כי בצדקה יכון כסא",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 13,
      "text": "רצון מלכים שפתיצדק ודבר ישרים יאהב",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 14,
      "text": "חמתמלך מלאכימות ואיש חכם יכפרנה",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 15,
      "text": "באורפנימלך חיים ורצונו כעב מלקוש",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 16,
      "text": "קנהחכמה מהטוב מחרוץ וקנות בינה נבחר מכסף",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 17,
      "text": "מסלת ישרים סור מרע שמר נפשו נצר דרכו",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 18,
      "text": "לפנישבר גאון ולפני כשלון גבה רוח",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 19,
      "text": "טוב שפלרוח אתעניים מחלק שלל אתגאים",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 20,
      "text": "משכיל עלדבר ימצאטוב ובוטח ביהוה אשריו",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 21,
      "text": "לחכםלב יקרא נבון ומתק שפתים יסיף לקח",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 22,
      "text": "מקור חיים שכל בעליו ומוסר אולים אולת",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 23,
      "text": "לב חכם ישכיל פיהו ועלשפתיו יסיף לקח",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 24,
      "text": "צוףדבש אמרינעם מתוק לנפש ומרפא לעצם",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 25,
      "text": "יש דרך ישר לפניאיש ואחריתה דרכימות",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 26,
      "text": "נפש עמל עמלה לו כיאכף עליו פיהו",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 27,
      "text": "איש בליעל כרה רעה ועלשפתיו כאש צרבת",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 28,
      "text": "איש תהפכות ישלח מדון ונרגן מפריד אלוף",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 29,
      "text": "איש חמס יפתה רעהו והוליכו בדרך לאטוב",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 30,
      "text": "עצה עיניו לחשב תהפכות קרץ שפתיו כלה רעה",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 31,
      "text": "עטרת תפארת שיבה בדרך צדקה תמצא",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 32,
      "text": "טוב ארך אפים מגבור ומשל ברוחו מלכד עיר",
      "header": "",
      "footer": ""
    },
    {
      "book_name": "Proverbs",
      "chapter": 16,
      "verse": 33,
      "text": "בחיק יוטל אתהגורל ומיהוה כלמשפטו",
      "header": "",
      "footer": ""
    }
  ]
}