{
  "book_name": "Psalms",
  "chapter": 106,
  "verses": [
    {
      "book_name": "Psalms",
      "chapter": 106,
      "verse": 1,
      "text": "הללו יה הודו ליהוה כיטוב כי לעולם חסדו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 2,
      "text": "מי ימלל גבורות יהוה ישמיע כלתהלתו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 3,
      "text": "אשרי שמרי משפט עשה צדקה בכלעת",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 4,
      "text": "זכרני יהוה ברצון עמך פקדני בישועתך",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 5,
      "text": "לראות בטובת בחיריך לשמח בשמחת גויך להתהלל עםנחלתך",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 6,
      "text": "חטאנו עםאבותינו העוינו הרשענו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 7,
      "text": "אבותינו במצרים לאהשכילו נפלאותיך לא זכרו אתרב חסדיך וימרו עלים ביםסוף",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 8,
      "text": "ויושיעם למען שמו להודיע אתגבורתו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 9,
      "text": "ויגער ביםסוף ויחרב ויוליכם בתהמות כמדבר",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 10,
      "text": "ויושיעם מיד שונא ויגאלם מיד אויב",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 11,
      "text": "ויכסומים צריהם אחד מהם לא נותר",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 12,
      "text": "ויאמינו בדבריו ישירו תהלתו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 13,
      "text": "מהרו שכחו מעשיו לאחכו לעצתו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 14,
      "text": "ויתאוו תאוה במדבר וינסואל בישימון",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 15,
      "text": "ויתן להם שאלתם וישלח רזון בנפשם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 16,
      "text": "ויקנאו למשה במחנה לאהרן קדוש יהוה",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 17,
      "text": "תפתחארץ ותבלע דתן ותכס עלעדת אבירם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 18,
      "text": "ותבעראש בעדתם להבה תלהט רשעים",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 19,
      "text": "יעשועגל בחרב וישתחוו למסכה",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 20,
      "text": "וימירו אתכבודם בתבנית שור אכל עשב",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 21,
      "text": "שכחו אל מושיעם עשה גדלות במצרים",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 22,
      "text": "נפלאות בארץ חם נוראות עליםסוף",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 23,
      "text": "ויאמר להשמידם לולי משה בחירו עמד בפרץ לפניו להשיב חמתו מהשחית",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 24,
      "text": "וימאסו בארץ חמדה לאהאמינו לדברו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 25,
      "text": "וירגנו באהליהם לא שמעו בקול יהוה",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 26,
      "text": "וישא ידו להם להפיל אותם במדבר",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 27,
      "text": "ולהפיל זרעם בגוים ולזרותם בארצות",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 28,
      "text": "ויצמדו לבעל פעור ויאכלו זבחי מתים",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 29,
      "text": "ויכעיסו במעלליהם ותפרץבם מגפה",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 30,
      "text": "ויעמד פינחס ויפלל ותעצר המגפה",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 31,
      "text": "ותחשב לו לצדקה לדר ודר עדעולם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 32,
      "text": "ויקציפו עלמי מריבה וירע למשה בעבורם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 33,
      "text": "כיהמרו אתרוחו ויבטא בשפתיו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 34,
      "text": "לאהשמידו אתהעמים אשר אמר יהוה להם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 35,
      "text": "ויתערבו בגוים וילמדו מעשיהם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 36,
      "text": "ויעבדו אתעצביהם ויהיו להם למוקש",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 37,
      "text": "ויזבחו אתבניהם ואתבנותיהם לשדים",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 38,
      "text": "וישפכו דם נקי דםבניהם ובנותיהם אשר זבחו לעצבי כנען ותחנף הארץ בדמים",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 39,
      "text": "ויטמאו במעשיהם ויזנו במעלליהם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 40,
      "text": "ויחראף יהוה בעמו ויתעב אתנחלתו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 41,
      "text": "ויתנם בידגוים וימשלו בהם שנאיהם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 42,
      "text": "וילחצום אויביהם ויכנעו תחת ידם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 43,
      "text": "פעמים רבות יצילם והמה ימרו בעצתם וימכו בעונם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 44,
      "text": "וירא בצר להם בשמעו אתרנתם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 45,
      "text": "ויזכר להם בריתו וינחם כרב חסדו",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 46,
      "text": "ויתן אותם לרחמים לפני כלשוביהם",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 47,
      "text": "הושיענו יהוה אלהינו וקבצנו מןהגוים להדות לשם קדשך להשתבח בתהלתך",
      "header": "",
      "footer": ""
    },
    {
      "book_name": "Psalms",
      "chapter": 106,
      "verse": 48,
      "text": "ברוךיהוה אלהי ישראל מןהעולם ועד העולם ואמר כלהעם אמן הללויה",
      "header": "",
      "footer": ""
    }
  ]
}