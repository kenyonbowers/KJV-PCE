{
  "book_name": "Psalms",
  "chapter": 107,
  "verses": [
    {
      "book_name": "Psalms",
      "chapter": 107,
      "verse": 1,
      "text": "הדו ליהוה כיטוב כי לעולם חסדו",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 2,
      "text": "יאמרו גאולי יהוה אשר גאלם מידצר",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 3,
      "text": "ומארצות קבצם ממזרח וממערב מצפון ומים",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 4,
      "text": "תעו במדבר בישימון דרך עיר מושב לא מצאו",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 5,
      "text": "רעבים גםצמאים נפשם בהם תתעטף",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 6,
      "text": "ויצעקו אליהוה בצר להם ממצוקותיהם יצילם",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 7,
      "text": "וידריכם בדרך ישרה ללכת אלעיר מושב",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 8,
      "text": "יודו ליהוה חסדו ונפלאותיו לבני אדם",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 9,
      "text": "כיהשביע נפש שקקה ונפש רעבה מלאטוב",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 10,
      "text": "ישבי חשך וצלמות אסירי עני וברזל",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 11,
      "text": "כיהמרו אמריאל ועצת עליון נאצו",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 12,
      "text": "ויכנע בעמל לבם כשלו ואין עזר",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 13,
      "text": "ויזעקו אליהוה בצר להם ממצקותיהם יושיעם",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 14,
      "text": "יוציאם מחשך וצלמות ומוסרותיהם ינתק",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 15,
      "text": "יודו ליהוה חסדו ונפלאותיו לבני אדם",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 16,
      "text": "כישבר דלתות נחשת ובריחי ברזל גדע",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 17,
      "text": "אולים מדרך פשעם ומעונתיהם יתענו",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 18,
      "text": "כלאכל תתעב נפשם ויגיעו עדשערי מות",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 19,
      "text": "ויזעקו אליהוה בצר להם ממצקותיהם יושיעם",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 20,
      "text": "ישלח דברו וירפאם וימלט משחיתותם ",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 21,
      "text": "יודו ליהוה חסדו ונפלאותיו לבני אדם ",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 22,
      "text": "ויזבחו זבחי תודה ויספרו מעשיו ברנה ",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 23,
      "text": "יורדי הים באניות עשי מלאכה במים רבים ",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 24,
      "text": "המה ראו מעשי יהוה ונפלאותיו במצולה ",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 25,
      "text": "ויאמר ויעמד רוח סערה ותרומם גליו ",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 26,
      "text": "יעלו שמים ירדו תהומות נפשם ברעה תתמוגג",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 27,
      "text": "יחוגו וינועו כשכור וכלחכמתם תתבלע",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 28,
      "text": "ויצעקו אליהוה בצר להם וממצוקתיהם יוציאם",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 29,
      "text": "יקם סערה לדממה ויחשו גליהם",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 30,
      "text": "וישמחו כיישתקו וינחם אלמחוז חפצם",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 31,
      "text": "יודו ליהוה חסדו ונפלאותיו לבני אדם",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 32,
      "text": "וירממוהו בקהלעם ובמושב זקנים יהללוהו",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 33,
      "text": "ישם נהרות למדבר ומצאי מים לצמאון",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 34,
      "text": "ארץ פרי למלחה מרעת ישבי בה",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 35,
      "text": "ישם מדבר לאגםמים וארץ ציה למצאי מים",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 36,
      "text": "ויושב שם רעבים ויכוננו עיר מושב",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 37,
      "text": "ויזרעו שדות ויטעו כרמים ויעשו פרי תבואה",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 38,
      "text": "ויברכם וירבו מאד ובהמתם לא ימעיט",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 39,
      "text": "וימעטו וישחו מעצר רעה ויגון ",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 40,
      "text": "שפך בוז עלנדיבים ויתעם בתהו לאדרך",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 41,
      "text": "וישגב אביון מעוני וישם כצאן משפחות",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 42,
      "text": "יראו ישרים וישמחו וכלעולה קפצה פיה",
      "header": "",
      "footer": ""
    },
    {
      "book_name": "Psalms",
      "chapter": 107,
      "verse": 43,
      "text": "מיחכם וישמראלה ויתבוננו חסדי יהוה",
      "header": "",
      "footer": ""
    }
  ]
}