{
  "book_name": "Psalms",
  "chapter": 143,
  "verses": [
    {
      "book_name": "Psalms",
      "chapter": 143,
      "verse": 1,
      "text": "מזמור לדוד יהוה שמע תפלתי האזינה אלתחנוני באמנתך ענני בצדקתך",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 2,
      "text": "ואלתבוא במשפט אתעבדך כי לאיצדק לפניך כלחי",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 3,
      "text": "כי רדף אויב נפשי דכא לארץ חיתי הושיבני במחשכים כמתי עולם",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 4,
      "text": "ותתעטף עלי רוחי בתוכי ישתומם לבי",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 5,
      "text": "זכרתי ימים מקדם הגיתי בכלפעלך במעשה ידיך אשוחח",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 6,
      "text": "פרשתי ידי אליך נפשי כארץעיפה לך סלה",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 7,
      "text": "מהר ענני יהוה כלתה רוחי אלתסתר פניך ממני ונמשלתי עםירדי בור",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 8,
      "text": "השמיעני בבקר חסדך כיבך בטחתי הודיעני דרךזו אלך כיאליך נשאתי נפשי",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 9,
      "text": "הצילני מאיבי יהוה אליך כסתי",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 10,
      "text": "למדני לעשות רצונך כיאתה אלוהי רוחך טובה תנחני בארץ מישור",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 11,
      "text": "למעןשמך יהוה תחיני בצדקתך תוציא מצרה נפשי",
      "header": "",
      "footer": ""
    },
    {
      "book_name": "Psalms",
      "chapter": 143,
      "verse": 12,
      "text": "ובחסדך תצמית איבי והאבדת כלצררי נפשי כי אני עבדך",
      "header": "",
      "footer": ""
    }
  ]
}