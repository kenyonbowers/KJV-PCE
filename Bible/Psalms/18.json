{
  "book_name": "Psalms",
  "chapter": 18,
  "verses": [
    {
      "book_name": "Psalms",
      "chapter": 18,
      "verse": 1,
      "text": "למנצח לעבד יהוה לדוד אשר דבר ליהוה אתדברי השירה הזאת ביום הציליהוה אותו מכף כלאיביו ומיד שאול ויאמר ארחמך יהוה חזקי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 2,
      "text": "יהוה סלעי ומצודתי ומפלטי אלי צורי אחסהבו מגני וקרןישעי משגבי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 3,
      "text": "מהלל אקרא יהוה ומןאיבי אושע",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 4,
      "text": "אפפוני חבלימות ונחלי בליעל יבעתוני",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 5,
      "text": "חבלי שאול סבבוני קדמוני מוקשי מות",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 6,
      "text": "בצרלי אקרא יהוה ואלאלהי אשוע ישמע מהיכלו קולי ושועתי לפניו תבוא באזניו",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 7,
      "text": "ותגעש ותרעש הארץ ומוסדי הרים ירגזו ויתגעשו כיחרה לו",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 8,
      "text": "עלה עשן באפו ואשמפיו תאכל גחלים בערו ממנו",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 9,
      "text": "ויט שמים וירד וערפל תחת רגליו",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 10,
      "text": "וירכב עלכרוב ויעף וידא עלכנפירוח",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 11,
      "text": "ישת חשך סתרו סביבותיו סכתו חשכתמים עבי שחקים",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 12,
      "text": "מנגה נגדו עביו עברו ברד וגחליאש",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 13,
      "text": "וירעם בשמים יהוה ועליון יתן קלו ברד וגחליאש",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 14,
      "text": "וישלח חציו ויפיצם וברקים רב ויהמם",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 15,
      "text": "ויראו אפיקי מים ויגלו מוסדות תבל מגערתך יהוה מנשמת רוח אפך",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 16,
      "text": "ישלח ממרום יקחני ימשני ממים רבים",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 17,
      "text": "יצילני מאיבי עז ומשנאי כיאמצו ממני",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 18,
      "text": "יקדמוני ביוםאידי ויהייהוה למשען לי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 19,
      "text": "ויוציאני למרחב יחלצני כי חפץ בי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 20,
      "text": "יגמלני יהוה כצדקי כבר ידי ישיב לי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 21,
      "text": "כישמרתי דרכי יהוה ולארשעתי מאלהי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 22,
      "text": "כי כלמשפטיו לנגדי וחקתיו לאאסיר מני",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 23,
      "text": "ואהי תמים עמו ואשתמר מעוני",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 24,
      "text": "וישביהוה לי כצדקי כבר ידי לנגד עיניו",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 25,
      "text": "עםחסיד תתחסד עםגבר תמים תתמם",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 26,
      "text": "עםנבר תתברר ועםעקש תתפתל",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 27,
      "text": "כיאתה עםעני תושיע ועינים רמות תשפיל",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 28,
      "text": "כיאתה תאיר נרי יהוה אלהי יגיה חשכי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 29,
      "text": "כיבך ארץ גדוד ובאלהי אדלגשור",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 30,
      "text": "האל תמים דרכו אמרתיהוה צרופה מגן הוא לכל החסים בו",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 31,
      "text": "כי מי אלוה מבלעדי יהוה ומי צור זולתי אלהינו",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 32,
      "text": "האל המאזרני חיל ויתן תמים דרכי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 33,
      "text": "משוה רגלי כאילות ועל במתי יעמידני",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 34,
      "text": "מלמד ידי למלחמה ונחתה קשתנחושה זרועתי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 35,
      "text": "ותתןלי מגן ישעך וימינך תסעדני וענותך תרבני",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 36,
      "text": "תרחיב צעדי תחתי ולא מעדו קרסלי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 37,
      "text": "ארדוף אויבי ואשיגם ולאאשוב עדכלותם",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 38,
      "text": "אמחצם ולאיכלו קום יפלו תחת רגלי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 39,
      "text": "ותאזרני חיל למלחמה תכריע קמי תחתי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 40,
      "text": "ואיבי נתתה לי ערף ומשנאי אצמיתם",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 41,
      "text": "ישועו ואיןמושיע עליהוה ולא ענם",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 42,
      "text": "ואשחקם כעפר עלפנירוח כטיט חוצות אריקם",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 43,
      "text": "תפלטני מריבי עם תשימני לראש גוים עם לאידעתי יעבדוני",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 44,
      "text": "לשמע אזן ישמעו לי בנינכר יכחשולי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 45,
      "text": "בנינכר יבלו ויחרגו ממסגרותיהם",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 46,
      "text": "חייהוה וברוך צורי וירום אלוהי ישעי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 47,
      "text": "האל הנותן נקמות לי וידבר עמים תחתי",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 48,
      "text": "מפלטי מאיבי אף מןקמי תרוממני מאיש חמס תצילני",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 49,
      "text": "עלכן אודך בגוים יהוה ולשמך אזמרה",
      "header": "",
      "footer": ""
    },
    {
      "book_name": "Psalms",
      "chapter": 18,
      "verse": 50,
      "text": "מגדל ישועות מלכו ועשה חסד למשיחו לדוד ולזרעו עדעולם",
      "header": "",
      "footer": ""
    }
  ]
}