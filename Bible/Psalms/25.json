{
  "book_name": "Psalms",
  "chapter": 25,
  "verses": [
    {
      "book_name": "Psalms",
      "chapter": 25,
      "verse": 1,
      "text": "לדוד אליך יהוה נפשי אשא",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 2,
      "text": "אלהי בך בטחתי אלאבושה אליעלצו איבי לי",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 3,
      "text": "גם כלקויך לא יבשו יבשו הבוגדים ריקם",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 4,
      "text": "דרכיך יהוה הודיעני ארחותיך למדני",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 5,
      "text": "הדריכני באמתך ולמדני כיאתה אלהי ישעי אותך קויתי כלהיום",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 6,
      "text": "זכררחמיך יהוה וחסדיך כי מעולם המה",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 7,
      "text": "חטאות נעורי ופשעי אלתזכר כחסדך זכרליאתה למען טובך יהוה",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 8,
      "text": "טובוישר יהוה עלכן יורה חטאים בדרך",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 9,
      "text": "ידרך ענוים במשפט וילמד ענוים דרכו",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 10,
      "text": "כלארחות יהוה חסד ואמת לנצרי בריתו ועדתיו",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 11,
      "text": "למעןשמך יהוה וסלחת לעוני כי רבהוא",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 12,
      "text": "מיזה האיש ירא יהוה יורנו בדרך יבחר",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 13,
      "text": "נפשו בטוב תלין וזרעו יירש ארץ",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 14,
      "text": "סוד יהוה ליראיו ובריתו להודיעם",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 15,
      "text": "עיני תמיד אליהוה כי הואיוציא מרשת רגלי",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 16,
      "text": "פנהאלי וחנני כייחיד ועני אני",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 17,
      "text": "צרות לבבי הרחיבו ממצוקותי הוציאני",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 18,
      "text": "ראה עניי ועמלי ושא לכלחטאותי",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 19,
      "text": "ראהאויבי כירבו ושנאת חמס שנאוני",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 20,
      "text": "שמרה נפשי והצילני אלאבוש כיחסיתי בך",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 21,
      "text": "תםוישר יצרוני כי קויתיך",
      "header": "",
      "footer": ""
    },
    {
      "book_name": "Psalms",
      "chapter": 25,
      "verse": 22,
      "text": "פדה אלהים אתישראל מכל צרותיו",
      "header": "",
      "footer": ""
    }
  ]
}