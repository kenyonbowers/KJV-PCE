{
  "book_name": "Psalms",
  "chapter": 26,
  "verses": [
    {
      "book_name": "Psalms",
      "chapter": 26,
      "verse": 1,
      "text": "לדוד שפטני יהוה כיאני בתמי הלכתי וביהוה בטחתי לא אמעד",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 2,
      "text": "בחנני יהוה ונסני צרופה כליותי ולבי",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 3,
      "text": "כיחסדך לנגד עיני והתהלכתי באמתך",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 4,
      "text": "לאישבתי עםמתישוא ועם נעלמים לא אבוא",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 5,
      "text": "שנאתי קהל מרעים ועםרשעים לא אשב",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 6,
      "text": "ארחץ בנקיון כפי ואסבבה אתמזבחך יהוה",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 7,
      "text": "לשמע בקול תודה ולספר כלנפלאותיך",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 8,
      "text": "יהוה אהבתי מעון ביתך ומקום משכן כבודך",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 9,
      "text": "אלתאסף עםחטאים נפשי ועםאנשי דמים חיי",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 10,
      "text": "אשרבידיהם זמה וימינם מלאה שחד",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 11,
      "text": "ואני בתמי אלך פדני וחנני",
      "header": "",
      "footer": ""
    },
    {
      "book_name": "Psalms",
      "chapter": 26,
      "verse": 12,
      "text": "רגלי עמדה במישור במקהלים אברך יהוה",
      "header": "",
      "footer": ""
    }
  ]
}