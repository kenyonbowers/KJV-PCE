{
  "book_name": "Psalms",
  "chapter": 29,
  "verses": [
    {
      "book_name": "Psalms",
      "chapter": 29,
      "verse": 1,
      "text": "מזמור לדוד הבו ליהוה בני אלים הבו ליהוה כבוד ועז",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 2,
      "text": "הבו ליהוה כבוד שמו השתחוו ליהוה בהדרתקדש",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 3,
      "text": "קול יהוה עלהמים אלהכבוד הרעים יהוה עלמים רבים",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 4,
      "text": "קוליהוה בכח קול יהוה בהדר",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 5,
      "text": "קול יהוה שבר ארזים וישבר יהוה אתארזי הלבנון",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 6,
      "text": "וירקידם כמועגל לבנון ושרין כמו בןראמים",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 7,
      "text": "קוליהוה חצב להבות אש",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 8,
      "text": "קול יהוה יחיל מדבר יחיל יהוה מדבר קדש",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 9,
      "text": "קול יהוה יחולל אילות ויחשף יערות ובהיכלו כלו אמר כבוד",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 10,
      "text": "יהוה למבול ישב וישב יהוה מלך לעולם",
      "header": "",
      "footer": ""
    },
    {
      "book_name": "Psalms",
      "chapter": 29,
      "verse": 11,
      "text": "יהוה עז לעמו יתן יהוה יברך אתעמו בשלום",
      "header": "",
      "footer": ""
    }
  ]
}