{
  "book_name": "Psalms",
  "chapter": 33,
  "verses": [
    {
      "book_name": "Psalms",
      "chapter": 33,
      "verse": 1,
      "text": "רננו צדיקים ביהוה לישרים נאוה תהלה",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 2,
      "text": "הודו ליהוה בכנור בנבל עשור זמרולו",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 3,
      "text": "שירולו שיר חדש היטיבו נגן בתרועה",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 4,
      "text": "כיישר דבריהוה וכלמעשהו באמונה",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 5,
      "text": "אהב צדקה ומשפט חסד יהוה מלאה הארץ",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 6,
      "text": "בדבר יהוה שמים נעשו וברוח פיו כלצבאם",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 7,
      "text": "כנס כנד מי הים נתן באצרות תהומות",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 8,
      "text": "ייראו מיהוה כלהארץ ממנו יגורו כלישבי תבל",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 9,
      "text": "כי הוא אמר ויהי הואצוה ויעמד",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 10,
      "text": "יהוה הפיר עצתגוים הניא מחשבות עמים",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 11,
      "text": "עצת יהוה לעולם תעמד מחשבות לבו לדר ודר",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 12,
      "text": "אשרי הגוי אשריהוה אלהיו העם בחר לנחלה לו",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 13,
      "text": "משמים הביט יהוה ראה אתכלבני האדם",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 14,
      "text": "ממכוןשבתו השגיח אל כלישבי הארץ",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 15,
      "text": "היצר יחד לבם המבין אלכלמעשיהם",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 16,
      "text": "איןהמלך נושע ברבחיל גבור לאינצל ברבכח",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 17,
      "text": "שקר הסוס לתשועה וברב חילו לא ימלט",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 18,
      "text": "הנה עין יהוה אליראיו למיחלים לחסדו",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 19,
      "text": "להציל ממות נפשם ולחיותם ברעב",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 20,
      "text": "נפשנו חכתה ליהוה עזרנו ומגננו הוא",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 21,
      "text": "כיבו ישמח לבנו כי בשם קדשו בטחנו",
      "header": "",
      "footer": ""
    },
    {
      "book_name": "Psalms",
      "chapter": 33,
      "verse": 22,
      "text": "יהיחסדך יהוה עלינו כאשר יחלנו לך",
      "header": "",
      "footer": ""
    }
  ]
}