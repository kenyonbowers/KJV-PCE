{
  "book_name": "Psalms",
  "chapter": 37,
  "verses": [
    {
      "book_name": "Psalms",
      "chapter": 37,
      "verse": 1,
      "text": "לדוד אלתתחר במרעים אלתקנא בעשי עולה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 2,
      "text": "כי כחציר מהרה ימלו וכירק דשא יבולון",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 3,
      "text": "בטח ביהוה ועשהטוב שכןארץ ורעה אמונה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 4,
      "text": "והתענג עליהוה ויתןלך משאלת לבך",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 5,
      "text": "גול עליהוה דרכך ובטח עליו והוא יעשה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 6,
      "text": "והוציא כאור צדקך ומשפטך כצהרים",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 7,
      "text": "דום ליהוה והתחולל לו אלתתחר במצליח דרכו באיש עשה מזמות",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 8,
      "text": "הרף מאף ועזב חמה אלתתחר אךלהרע",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 9,
      "text": "כימרעים יכרתון וקוי יהוה המה יירשוארץ",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 10,
      "text": "ועוד מעט ואין רשע והתבוננת עלמקומו ואיננו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 11,
      "text": "וענוים יירשוארץ והתענגו עלרב שלום",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 12,
      "text": "זמם רשע לצדיק וחרק עליו שניו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 13,
      "text": "אדני ישחקלו כיראה כייבא יומו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 14,
      "text": "חרב פתחו רשעים ודרכו קשתם להפיל עני ואביון לטבוח ישרידרך",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 15,
      "text": "חרבם תבוא בלבם וקשתותם תשברנה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 16,
      "text": "טובמעט לצדיק מהמון רשעים רבים",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 17,
      "text": "כי זרועות רשעים תשברנה וסומך צדיקים יהוה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 18,
      "text": "יודע יהוה ימי תמימם ונחלתם לעולם תהיה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 19,
      "text": "לאיבשו בעת רעה ובימי רעבון ישבעו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 20,
      "text": "כי רשעים יאבדו ואיבי יהוה כיקר כרים כלו בעשן כלו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 21,
      "text": "לוה רשע ולא ישלם וצדיק חונן ונותן",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 22,
      "text": "כי מברכיו יירשו ארץ ומקלליו יכרתו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 23,
      "text": "מיהוה מצעדיגבר כוננו ודרכו יחפץ",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 24,
      "text": "כייפל לאיוטל כייהוה סומך ידו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 25,
      "text": "נער הייתי גםזקנתי ולאראיתי צדיק נעזב וזרעו מבקשלחם",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 26,
      "text": "כלהיום חונן ומלוה וזרעו לברכה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 27,
      "text": "סור מרע ועשהטוב ושכן לעולם",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 28,
      "text": "כי יהוה אהב משפט ולאיעזב אתחסידיו לעולם נשמרו וזרע רשעים נכרת",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 29,
      "text": "צדיקים יירשוארץ וישכנו לעד עליה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 30,
      "text": "פיצדיק יהגה חכמה ולשונו תדבר משפט",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 31,
      "text": "תורת אלהיו בלבו לא תמעד אשריו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 32,
      "text": "צופה רשע לצדיק ומבקש להמיתו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 33,
      "text": "יהוה לאיעזבנו בידו ולא ירשיענו בהשפטו",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 34,
      "text": "קוה אליהוה ושמר דרכו וירוממך לרשת ארץ בהכרת רשעים תראה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 35,
      "text": "ראיתי רשע עריץ ומתערה כאזרח רענן",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 36,
      "text": "ויעבר והנה איננו ואבקשהו ולא נמצא",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 37,
      "text": "שמרתם וראה ישר כיאחרית לאיש שלום",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 38,
      "text": "ופשעים נשמדו יחדו אחרית רשעים נכרתה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 39,
      "text": "ותשועת צדיקים מיהוה מעוזם בעת צרה",
      "header": "",
      "footer": ""
    },
    {
      "book_name": "Psalms",
      "chapter": 37,
      "verse": 40,
      "text": "ויעזרם יהוה ויפלטם יפלטם מרשעים ויושיעם כיחסו בו",
      "header": "",
      "footer": ""
    }
  ]
}