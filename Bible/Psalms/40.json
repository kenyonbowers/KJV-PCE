{
  "book_name": "Psalms",
  "chapter": 40,
  "verses": [
    {
      "book_name": "Psalms",
      "chapter": 40,
      "verse": 1,
      "text": "למנצח לדוד מזמור קוה קויתי יהוה ויט אלי וישמע שועתי",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 2,
      "text": "ויעלני מבור שאון מטיט היון ויקם עלסלע רגלי כונן אשרי",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 3,
      "text": "ויתן בפי שיר חדש תהלה לאלהינו יראו רבים וייראו ויבטחו ביהוה",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 4,
      "text": "אשרי הגבר אשרשם יהוה מבטחו ולאפנה אלרהבים ושטי כזב",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 5,
      "text": "רבות עשית אתה יהוה אלהי נפלאתיך ומחשבתיך אלינו אין ערך אליך אגידה ואדברה עצמו מספר",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 6,
      "text": "זבח ומנחה לאחפצת אזנים כרית לי עולה וחטאה לא שאלת",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 7,
      "text": "אז אמרתי הנהבאתי במגלתספר כתוב עלי",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 8,
      "text": "לעשותרצונך אלהי חפצתי ותורתך בתוך מעי",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 9,
      "text": "בשרתי צדק בקהל רב הנה שפתי לא אכלא יהוה אתה ידעת",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 10,
      "text": "צדקתך לאכסיתי בתוך לבי אמונתך ותשועתך אמרתי לאכחדתי חסדך ואמתך לקהל רב",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 11,
      "text": "אתה יהוה לאתכלא רחמיך ממני חסדך ואמתך תמיד יצרוני",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 12,
      "text": "כי אפפועלי רעות עדאין מספר השיגוני עונתי ולאיכלתי לראות עצמו משערות ראשי ולבי עזבני",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 13,
      "text": "רצה יהוה להצילני יהוה לעזרתי חושה",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 14,
      "text": "יבשו ויחפרו יחד מבקשי נפשי לספותה יסגו אחור ויכלמו חפצי רעתי",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 15,
      "text": "ישמו עלעקב בשתם האמרים לי האח האח",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 16,
      "text": "ישישו וישמחו בך כלמבקשיך יאמרו תמיד יגדל יהוה אהבי תשועתך",
      "header": "",
      "footer": ""
    },
    {
      "book_name": "Psalms",
      "chapter": 40,
      "verse": 17,
      "text": "ואני עני ואביון אדני יחשב לי עזרתי ומפלטי אתה אלהי אלתאחר",
      "header": "",
      "footer": ""
    }
  ]
}