{
  "book_name": "Psalms",
  "chapter": 59,
  "verses": [
    {
      "book_name": "Psalms",
      "chapter": 59,
      "verse": 1,
      "text": "למנצח אלתשחת לדוד מכתם בשלח שאול וישמרו אתהבית להמיתו הצילני מאיבי אלהי ממתקוממי תשגבני",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 2,
      "text": "הצילני מפעלי און ומאנשי דמים הושיעני",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 3,
      "text": "כי הנה ארבו לנפשי יגורו עלי עזים לאפשעי ולאחטאתי יהוה",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 4,
      "text": "בליעון ירוצון ויכוננו עורה לקראתי וראה",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 5,
      "text": "ואתה יהוהאלהים צבאות אלהי ישראל הקיצה לפקד כלהגוים אלתחן כלבגדי און סלה",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 6,
      "text": "ישובו לערב יהמו ככלב ויסובבו עיר",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 7,
      "text": "הנה יביעון בפיהם חרבות בשפתותיהם כימי שמע",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 8,
      "text": "ואתה יהוה תשחקלמו תלעג לכלגוים",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 9,
      "text": "עזו אליך אשמרה כיאלהים משגבי",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 10,
      "text": "אלהי חסדו יקדמני אלהים יראני בשררי",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 11,
      "text": "אלתהרגם פןישכחו עמי הניעמו בחילך והורידמו מגננו אדני",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 12,
      "text": "חטאתפימו דברשפתימו וילכדו בגאונם ומאלה ומכחש יספרו",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 13,
      "text": "כלה בחמה כלה ואינמו וידעו כיאלהים משל ביעקב לאפסי הארץ סלה",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 14,
      "text": "וישובו לערב יהמו ככלב ויסובבו עיר",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 15,
      "text": "המה ינועון לאכל אםלא ישבעו וילינו",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 16,
      "text": "ואני אשיר עזך וארנן לבקר חסדך כיהיית משגב לי ומנוס ביום צרלי",
      "header": "",
      "footer": ""
    },
    {
      "book_name": "Psalms",
      "chapter": 59,
      "verse": 17,
      "text": "עזי אליך אזמרה כיאלהים משגבי אלהי חסדי",
      "header": "",
      "footer": ""
    }
  ]
}