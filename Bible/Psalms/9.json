{
  "book_name": "Psalms",
  "chapter": 9,
  "verses": [
    {
      "book_name": "Psalms",
      "chapter": 9,
      "verse": 1,
      "text": "למנצח עלמות לבן מזמור לדוד אודה יהוה בכללבי אספרה כלנפלאותיך",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 2,
      "text": "אשמחה ואעלצה בך אזמרה שמך עליון",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 3,
      "text": "בשובאויבי אחור יכשלו ויאבדו מפניך",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 4,
      "text": "כיעשית משפטי ודיני ישבת לכסא שופט צדק",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 5,
      "text": "גערת גוים אבדת רשע שמם מחית לעולם ועד",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 6,
      "text": "האויב תמו חרבות לנצח וערים נתשת אבד זכרם המה",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 7,
      "text": "ויהוה לעולם ישב כונן למשפט כסאו",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 8,
      "text": "והוא ישפטתבל בצדק ידין לאמים במישרים",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 9,
      "text": "ויהי יהוה משגב לדך משגב לעתות בצרה",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 10,
      "text": "ויבטחו בך יודעי שמך כי לאעזבת דרשיך יהוה",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 11,
      "text": "זמרו ליהוה ישב ציון הגידו בעמים עלילותיו",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 12,
      "text": "כידרש דמים אותם זכר לאשכח צעקת עניים",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 13,
      "text": "חננני יהוה ראה עניי משנאי מרוממי משערי מות",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 14,
      "text": "למען אספרה כלתהלתיך בשערי בתציון אגילה בישועתך",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 15,
      "text": "טבעו גוים בשחת עשו ברשתזו טמנו נלכדה רגלם",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 16,
      "text": "נודע יהוה משפט עשה בפעל כפיו נוקש רשע הגיון סלה",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 17,
      "text": "ישובו רשעים לשאולה כלגוים שכחי אלהים",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 18,
      "text": "כי לא לנצח ישכח אביון תקות ענוים תאבד לעד",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 19,
      "text": "קומה יהוה אליעז אנוש ישפטו גוים עלפניך",
      "header": "",
      "footer": ""
    },
    {
      "book_name": "Psalms",
      "chapter": 9,
      "verse": 20,
      "text": "שיתה יהוה מורה להם ידעו גוים אנוש המה סלה",
      "header": "",
      "footer": ""
    }
  ]
}