{
  "book_name": "Psalms",
  "chapter": 92,
  "verses": [
    {
      "book_name": "Psalms",
      "chapter": 92,
      "verse": 1,
      "text": "מזמור שיר ליום השבת טוב להדות ליהוה ולזמר לשמך עליון",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 2,
      "text": "להגיד בבקר חסדך ואמונתך בלילות",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 3,
      "text": "עליעשור ועלינבל עלי הגיון בכנור",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 4,
      "text": "כי שמחתני יהוה בפעלך במעשי ידיך ארנן",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 5,
      "text": "מהגדלו מעשיך יהוה מאד עמקו מחשבתיך",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 6,
      "text": "אישבער לא ידע וכסיל לאיבין אתזאת",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 7,
      "text": "בפרח רשעים כמו עשב ויציצו כלפעלי און להשמדם עדיעד",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 8,
      "text": "ואתה מרום לעלם יהוה",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 9,
      "text": "כי הנה איביך יהוה כיהנה איביך יאבדו יתפרדו כלפעלי און",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 10,
      "text": "ותרם כראים קרני בלתי בשמן רענן",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 11,
      "text": "ותבט עיני בשורי בקמים עלי מרעים תשמענה אזני",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 12,
      "text": "צדיק כתמר יפרח כארז בלבנון ישגה",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 13,
      "text": "שתולים בבית יהוה בחצרות אלהינו יפריחו",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 14,
      "text": "עוד ינובון בשיבה דשנים ורעננים יהיו",
      "header": "",
      "footer": ""
    },
    {
      "book_name": "Psalms",
      "chapter": 92,
      "verse": 15,
      "text": "להגיד כיישר יהוה צורי ולאעלתה בו",
      "header": "",
      "footer": ""
    }
  ]
}