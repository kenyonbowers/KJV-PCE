{
  "book_name": "Psalms",
  "chapter": 97,
  "verses": [
    {
      "book_name": "Psalms",
      "chapter": 97,
      "verse": 1,
      "text": "יהוה מלך תגל הארץ ישמחו איים רבים",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 2,
      "text": "ענן וערפל סביביו צדק ומשפט מכון כסאו",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 3,
      "text": "אש לפניו תלך ותלהט סביב צריו",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 4,
      "text": "האירו ברקיו תבל ראתה ותחל הארץ",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 5,
      "text": "הרים כדונג נמסו מלפני יהוה מלפני אדון כלהארץ",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 6,
      "text": "הגידו השמים צדקו וראו כלהעמים כבודו",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 7,
      "text": "יבשו כלעבדי פסל המתהללים באלילים השתחוולו כלאלהים",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 8,
      "text": "שמעה ותשמח ציון ותגלנה בנות יהודה למען משפטיך יהוה",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 9,
      "text": "כיאתה יהוה עליון עלכלהארץ מאד נעלית עלכלאלהים",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 10,
      "text": "אהבי יהוה שנאו רע שמר נפשות חסידיו מיד רשעים יצילם",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 11,
      "text": "אור זרע לצדיק ולישרילב שמחה",
      "header": "",
      "footer": ""
    },
    {
      "book_name": "Psalms",
      "chapter": 97,
      "verse": 12,
      "text": "שמחו צדיקים ביהוה והודו לזכר קדשו",
      "header": "",
      "footer": ""
    }
  ]
}