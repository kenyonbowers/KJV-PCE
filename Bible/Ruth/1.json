{
  "book_name": "Ruth",
  "chapter": 1,
  "verses": [
    {
      "book_name": "Ruth",
      "chapter": 1,
      "verse": 1,
      "text": "ויהי בימי שפט השפטים ויהי רעב בארץ וילך איש מבית לחם יהודה לגור בשדי מואב הוא ואשתו ושני בניו",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 2,
      "text": "ושם האיש אלימלך ושם אשתו נעמי ושם שניבניו מחלון וכליון אפרתים מבית לחם יהודה ויבאו שדימואב ויהיושם",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 3,
      "text": "וימת אלימלך איש נעמי ותשאר היא ושני בניה",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 4,
      "text": "וישאו להם נשים מאביות שם האחת ערפה ושם השנית רות וישבו שם כעשר שנים",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 5,
      "text": "וימותו גםשניהם מחלון וכליון ותשאר האשה משני ילדיה ומאישה",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 6,
      "text": "ותקם היא וכלתיה ותשב משדי מואב כי שמעה בשדה מואב כיפקד יהוה אתעמו לתת להם לחם",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 7,
      "text": "ותצא מןהמקום אשר היתהשמה ושתי כלתיה עמה ותלכנה בדרך לשוב אלארץ יהודה",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 8,
      "text": "ותאמר נעמי לשתי כלתיה לכנה שבנה אשה לבית אמה יעשה יהוה עמכם חסד כאשר עשיתם עםהמתים ועמדי",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 9,
      "text": "יתן יהוה לכם ומצאן מנוחה אשה בית אישה ותשק להן ותשאנה קולן ותבכינה",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 10,
      "text": "ותאמרנהלה כיאתך נשוב לעמך",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 11,
      "text": "ותאמר נעמי שבנה בנתי למה תלכנה עמי העודלי בנים במעי והיו לכם לאנשים",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 12,
      "text": "שבנה בנתי לכן כי זקנתי מהיות לאיש כי אמרתי ישלי תקוה גם הייתי הלילה לאיש וגם ילדתי בנים",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 13,
      "text": "הלהן תשברנה עד אשר יגדלו הלהן תעגנה לבלתי היות לאיש אל בנתי כימרלי מאד מכם כייצאה בי ידיהוה",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 14,
      "text": "ותשנה קולן ותבכינה עוד ותשק ערפה לחמותה ורות דבקה בה",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 15,
      "text": "ותאמר הנה שבה יבמתך אלעמה ואלאלהיה שובי אחרי יבמתך",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 16,
      "text": "ותאמר רות אלתפגעיבי לעזבך לשוב מאחריך כי אלאשר תלכי אלך ובאשר תליני אלין עמך עמי ואלהיך אלהי",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 17,
      "text": "באשר תמותי אמות ושם אקבר כה יעשה יהוה לי וכה יסיף כי המות יפריד ביני ובינך",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 18,
      "text": "ותרא כימתאמצת היא ללכת אתה ותחדל לדבר אליה",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 19,
      "text": "ותלכנה שתיהם עדבאנה בית לחם ויהי כבאנה בית לחם ותהם כלהעיר עליהן ותאמרנה הזאת נעמי",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 20,
      "text": "ותאמר אליהן אלתקראנה לי נעמי קראן לי מרא כיהמר שדי לי מאד",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 21,
      "text": "אני מלאה הלכתי וריקם השיבני יהוה למה תקראנה לי נעמי ויהוה ענה בי ושדי הרע לי",
      "header": "",
      "footer": ""
    },
    {
      "book_name": "Ruth",
      "chapter": 1,
      "verse": 22,
      "text": "ותשב נעמי ורות המואביה כלתה עמה השבה משדי מואב והמה באו בית לחם בתחלת קציר שערים",
      "header": "",
      "footer": ""
    }
  ]
}