{
  "book_name": "Zechariah",
  "chapter": 11,
  "verses": [
    {
      "book_name": "Zechariah",
      "chapter": 11,
      "verse": 1,
      "text": "פתח לבנון דלתיך ותאכל אש בארזיך",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 2,
      "text": "הילל ברוש כינפל ארז אשר אדרים שדדו הילילו אלוני בשן כי ירד יער הבצור",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 3,
      "text": "קול יללת הרעים כי שדדה אדרתם קול שאגת כפירים כי שדד גאון הירדן ס",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 4,
      "text": "כה אמר יהוה אלהי רעה אתצאן ההרגה",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 5,
      "text": "אשר קניהן יהרגן ולא יאשמו ומכריהן יאמר ברוך יהוה ואעשר ורעיהם לא יחמול עליהן",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 6,
      "text": "כי לא אחמול עוד עלישבי הארץ נאםיהוה והנה אנכי ממציא אתהאדם איש בידרעהו וביד מלכו וכתתו אתהארץ ולא אציל מידם",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 7,
      "text": "וארעה אתצאן ההרגה לכן עניי הצאן ואקחלי שני מקלות לאחד קראתי נעם ולאחד קראתי חבלים וארעה אתהצאן",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 8,
      "text": "ואכחד אתשלשת הרעים בירח אחד ותקצר נפשי בהם וגםנפשם בחלה בי",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 9,
      "text": "ואמר לא ארעה אתכם המתה תמות והנכחדת תכחד והנשארות תאכלנה אשה אתבשר רעותה",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 10,
      "text": "ואקח אתמקלי אתנעם ואגדע אתו להפיר אתבריתי אשר כרתי אתכלהעמים",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 11,
      "text": "ותפר ביום ההוא וידעו כן עניי הצאן השמרים אתי כי דבריהוה הוא",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 12,
      "text": "ואמר אליהם אםטוב בעיניכם הבו שכרי ואםלא חדלו וישקלו אתשכרי שלשים כסף",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 13,
      "text": "ויאמר יהוה אלי השליכהו אלהיוצר אדר היקר אשר יקרתי מעליהם ואקחה שלשים הכסף ואשליך אתו בית יהוה אלהיוצר",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 14,
      "text": "ואגדע אתמקלי השני את החבלים להפר אתהאחוה בין יהודה ובין ישראל ס",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 15,
      "text": "ויאמר יהוה אלי עוד קחלך כלי רעה אולי",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 16,
      "text": "כי הנהאנכי מקים רעה בארץ הנכחדות לאיפקד הנער לאיבקש והנשברת לא ירפא הנצבה לא יכלכל ובשר הבריאה יאכל ופרסיהן יפרק ס",
      "header": "",
      "footer": ""
    },
    {
      "book_name": "Zechariah",
      "chapter": 11,
      "verse": 17,
      "text": "הוי רעי האליל עזבי הצאן חרב עלזרועו ועלעין ימינו זרעו יבוש תיבש ועין ימינו כהה תכהה ס",
      "header": "",
      "footer": ""
    }
  ]
}