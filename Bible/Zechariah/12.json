{
  "book_name": "Zechariah",
  "chapter": 12,
  "verses": [
    {
      "book_name": "Zechariah",
      "chapter": 12,
      "verse": 1,
      "text": "משא דבריהוה עלישראל נאםיהוה נטה שמים ויסד ארץ ויצר רוחאדם בקרבו פ",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 2,
      "text": "הנה אנכי שם אתירושלם סףרעל לכלהעמים סביב וגם עליהודה יהיה במצור עלירושלם",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 3,
      "text": "והיה ביוםההוא אשים אתירושלם אבן מעמסה לכלהעמים כלעמסיה שרוט ישרטו ונאספו עליה כל גויי הארץ",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 4,
      "text": "ביום ההוא נאםיהוה אכה כלסוס בתמהון ורכבו בשגעון ועלבית יהודה אפקח אתעיני וכל סוס העמים אכה בעורון",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 5,
      "text": "ואמרו אלפי יהודה בלבם אמצה לי ישבי ירושלם ביהוה צבאות אלהיהם",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 6,
      "text": "ביום ההוא אשים אתאלפי יהודה ככיור אש בעצים וכלפיד אש בעמיר ואכלו עלימין ועלשמאול אתכלהעמים סביב וישבה ירושלם עוד תחתיה בירושלם פ",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 7,
      "text": "והושיע יהוה אתאהלי יהודה בראשנה למען לאתגדל תפארת ביתדויד ותפארת ישב ירושלם עליהודה",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 8,
      "text": "ביום ההוא יגן יהוה בעד יושב ירושלם והיה הנכשל בהם ביום ההוא כדויד ובית דויד כאלהים כמלאך יהוה לפניהם",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 9,
      "text": "והיה ביום ההוא אבקש להשמיד אתכלהגוים הבאים עלירושלם",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 10,
      "text": "ושפכתי עלבית דויד ועל יושב ירושלם רוח חן ותחנונים והביטו אלי את אשרדקרו וספדו עליו כמספד עלהיחיד והמר עליו כהמר עלהבכור",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 11,
      "text": "ביום ההוא יגדל המספד בירושלם כמספד הדדרמון בבקעת מגדון",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 12,
      "text": "וספדה הארץ משפחות משפחות לבד משפחת ביתדויד לבד ונשיהם לבד משפחת ביתנתן לבד ונשיהם לבד",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 13,
      "text": "משפחת ביתלוי לבד ונשיהם לבד משפחת השמעי לבד ונשיהם לבד",
      "header": "",
      "footer": ""
    },
    {
      "book_name": "Zechariah",
      "chapter": 12,
      "verse": 14,
      "text": "כל המשפחות הנשארות משפחת משפחת לבד ונשיהם לבד ס",
      "header": "",
      "footer": ""
    }
  ]
}