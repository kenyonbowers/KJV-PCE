{
  "book_name": "Zechariah",
  "chapter": 8,
  "verses": [
    {
      "book_name": "Zechariah",
      "chapter": 8,
      "verse": 1,
      "text": "ויהי דבריהוה צבאות לאמר",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 2,
      "text": "כה אמר יהוה צבאות קנאתי לציון קנאה גדולה וחמה גדולה קנאתי לה",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 3,
      "text": "כה אמר יהוה שבתי אלציון ושכנתי בתוך ירושלם ונקראה ירושלם עירהאמת והריהוה צבאות הר הקדש ס",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 4,
      "text": "כה אמר יהוה צבאות עד ישבו זקנים וזקנות ברחבות ירושלם ואיש משענתו בידו מרב ימים",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 5,
      "text": "ורחבות העיר ימלאו ילדים וילדות משחקים ברחבתיה ס",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 6,
      "text": "כה אמר יהוה צבאות כי יפלא בעיני שארית העם הזה בימים ההם גםבעיני יפלא נאם יהוה צבאות פ",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 7,
      "text": "כה אמר יהוה צבאות הנני מושיע אתעמי מארץ מזרח ומארץ מבוא השמש",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 8,
      "text": "והבאתי אתם ושכנו בתוך ירושלם והיולי לעם ואני אהיה להם לאלהים באמת ובצדקה ס",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 9,
      "text": "כהאמר יהוה צבאות תחזקנה ידיכם השמעים בימים האלה את הדברים האלה מפי הנביאים אשר ביום יסד ביתיהוה צבאות ההיכל להבנות",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 10,
      "text": "כי לפני הימים ההם שכר האדם לא נהיה ושכר הבהמה איננה וליוצא ולבא איןשלום מןהצר ואשלח אתכלהאדם איש ברעהו",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 11,
      "text": "ועתה לא כימים הראשנים אני לשארית העם הזה נאם יהוה צבאות",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 12,
      "text": "כיזרע השלום הגפן תתן פריה והארץ תתן אתיבולה והשמים יתנו טלם והנחלתי אתשארית העם הזה אתכלאלה",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 13,
      "text": "והיה כאשר הייתם קללה בגוים בית יהודה ובית ישראל כן אושיע אתכם והייתם ברכה אלתיראו תחזקנה ידיכם ס",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 14,
      "text": "כי כה אמר יהוה צבאות כאשר זממתי להרע לכם בהקציף אבתיכם אתי אמר יהוה צבאות ולא נחמתי",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 15,
      "text": "כן שבתי זממתי בימים האלה להיטיב אתירושלם ואתבית יהודה אלתיראו",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 16,
      "text": "אלה הדברים אשר תעשו דברו אמת איש אתרעהו אמת ומשפט שלום שפטו בשעריכם",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 17,
      "text": "ואיש אתרעת רעהו אלתחשבו בלבבכם ושבעת שקר אלתאהבו כי אתכלאלה אשר שנאתי נאםיהוה ס",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 18,
      "text": "ויהי דבריהוה צבאות אלי לאמר",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 19,
      "text": "כהאמר יהוה צבאות צום הרביעי וצום החמישי וצום השביעי וצום העשירי יהיה לביתיהודה לששון ולשמחה ולמעדים טובים והאמת והשלום אהבו פ",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 20,
      "text": "כה אמר יהוה צבאות עד אשר יבאו עמים וישבי ערים רבות",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 21,
      "text": "והלכו ישבי אחת אלאחת לאמר נלכה הלוך לחלות אתפני יהוה ולבקש אתיהוה צבאות אלכה גםאני",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 22,
      "text": "ובאו עמים רבים וגוים עצומים לבקש אתיהוה צבאות בירושלם ולחלות אתפני יהוה ס",
      "header": "",
      "footer": ""
    },
    {
      "book_name": "Zechariah",
      "chapter": 8,
      "verse": 23,
      "text": "כה אמר יהוה צבאות בימים ההמה אשר יחזיקו עשרה אנשים מכל לשנות הגוים והחזיקו בכנף איש יהודי לאמר נלכה עמכם כי שמענו אלהים עמכם ס",
      "header": "",
      "footer": ""
    }
  ]
}