{
  "book_name": "Zephaniah",
  "chapter": 3,
  "verses": [
    {
      "book_name": "Zephaniah",
      "chapter": 3,
      "verse": 1,
      "text": "הוי מראה ונגאלה העיר היונה",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 2,
      "text": "לא שמעה בקול לא לקחה מוסר ביהוה לא בטחה אלאלהיה לא קרבה",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 3,
      "text": "שריה בקרבה אריות שאגים שפטיה זאבי ערב לא גרמו לבקר",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 4,
      "text": "נביאיה פחזים אנשי בגדות כהניה חללוקדש חמסו תורה",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 5,
      "text": "יהוה צדיק בקרבה לא יעשה עולה בבקר בבקר משפטו יתן לאור לא נעדר ולאיודע עול בשת",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 6,
      "text": "הכרתי גוים נשמו פנותם החרבתי חוצותם מבלי עובר נצדו עריהם מבליאיש מאין יושב",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 7,
      "text": "אמרתי אךתיראי אותי תקחי מוסר ולאיכרת מעונה כל אשרפקדתי עליה אכן השכימו השחיתו כל עלילותם",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 8,
      "text": "לכן חכולי נאםיהוה ליום קומי לעד כי משפטי לאסף גוים לקבצי ממלכות לשפך עליהם זעמי כל חרון אפי כי באש קנאתי תאכל כלהארץ",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 9,
      "text": "כיאז אהפך אלעמים שפה ברורה לקרא כלם בשם יהוה לעבדו שכם אחד",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 10,
      "text": "מעבר לנהריכוש עתרי בתפוצי יובלון מנחתי",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 11,
      "text": "ביום ההוא לא תבושי מכל עלילתיך אשר פשעת בי כיאז אסיר מקרבך עליזי גאותך ולאתוספי לגבהה עוד בהר קדשי",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 12,
      "text": "והשארתי בקרבך עם עני ודל וחסו בשם יהוה",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 13,
      "text": "שארית ישראל לאיעשו עולה ולאידברו כזב ולאימצא בפיהם לשון תרמית כיהמה ירעו ורבצו ואין מחריד ס",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 14,
      "text": "רני בתציון הריעו ישראל שמחי ועלזי בכללב בת ירושלם",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 15,
      "text": "הסיר יהוה משפטיך פנה איבך מלך ישראל יהוה בקרבך לאתיראי רע עוד",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 16,
      "text": "ביום ההוא יאמר לירושלם אלתיראי ציון אלירפו ידיך",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 17,
      "text": "יהוה אלהיך בקרבך גבור יושיע ישיש עליך בשמחה יחריש באהבתו יגיל עליך ברנה",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 18,
      "text": "נוגי ממועד אספתי ממך היו משאת עליה חרפה",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 19,
      "text": "הנני עשה אתכלמעניך בעת ההיא והושעתי אתהצלעה והנדחה אקבץ ושמתים לתהלה ולשם בכלהארץ בשתם",
      "header": "",
      "footer": ""
    },
    {
      "book_name": "Zephaniah",
      "chapter": 3,
      "verse": 20,
      "text": "בעת ההיא אביא אתכם ובעת קבצי אתכם כיאתן אתכם לשם ולתהלה בכל עמי הארץ בשובי אתשבותיכם לעיניכם אמר יהוה",
      "header": "",
      "footer": ""
    }
  ]
}